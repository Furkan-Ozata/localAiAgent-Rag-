0:00:00 - 0:06:10 Speaker A: Orta Doğuda Dronlar Dronlarla oynamaya başladığım 2010'ların başlarında herkesin bir insansız hava aracına sahip olması durumunda bunun küresel politika için büyük etkileri olabileceği yorumunu yapmıştım. O zamanlar drone teknolojisi büyük ölçüde ABD ve İsrail tarafından kontrol ediliyordu. Ancak bunun daha fazla yaygınlaşmasının kaçınılmaz olduğunu belirterek bu durumun devletler arası çekişmenin doğasını değiştireceğini vurgulamıştım. droneların suikastler için kullanılabileceğini tahmin etmiştim. Henry Skolsky de bu konuda, droneların nükleer santraller gibi kritik altyapılara karşı kullanılabileceğini belirtmişti. Bu tahminlerimizin hiçbiri şu ana kadar tam olarak çıkmadı. Ancak küresel zemin, askeri dronelar tarafından çoktan değiştirilmiş durumda. Bu gelişimin ana aktörü, despot cumhurbaşkanı Recep Tayyip Erdoğan yönetimindeki Türkiye'dir. Türkiye kendi insansız hava araçlarını geliştirdi ve bunları Libya, Suriye, Dağlı Karabağ ve kendi sınırları içindeki PKK ile mücadelede kullandı. Süreç içerisinde Rusya, Çin veya Amerika Birleşik Devletleri'ne nazaran, sonuçları daha iyi şekillendirme becerisine sahip olan büyük bir bölgesel güç haline geldi. Anka-S gibi Türk insansız hava araçları, Türk Havacılık Endüstrisi firması TUSAC tarafından geliştirilirken Bayraktar TB2, Erdoğan'ın kızıyla evlenen Selçuk Bayraktar liderliğindeki savunma sanayi firması olan Baykar Makine tarafından geliştirildi. 1975'teki ABD'nin Türkiye'ye uyguladığı askeri ambargosu ve insansız hava araçlarını satma konusundaki isteksizliği, Türkiye'nin kendi insansız hava aracını üretme şevkini tetikledi. Türkiye sonrasında İsrail'den Heron, insansız hava aracı satın almış olsa da bu ilişkiyi de sorunlu bularak kendi insansız hava aracını üretmeye başladı. 24 saat havada kalabilen, hem keşif hem de saldırı görevlerini gerçekleştirebilen ve oldukça etkili bir insansız hava aracı olan TB2'yi ürettiler. Bu insansız hava aracının etkileyiciliği ilk olarak Mart 2020'de Suriye'de gösterildi. 36 Türk askerin ölümüne sebep olan Rusya destekli Suriye saldırısına misilleme olarak Ankara, İdlib'deki Suriye Zırhlı Kuvvetleri'ne yönelik yıkıcı bir saldırı başlatmıştı. Bu saldırının ardından yüzden fazla tank, zırhlı personel taşıyıcı ve hava savunma sistemleri de dahil olmak üzere pek çok Suriye zırhlı aracının imha edildiği görüntüler basınla paylaşıldı. Suriye karşı saldırısı tamamen püskürtüldü ve İdlib vilayeti mülteciler için bir sığınak olarak güvence altına alındı. Ardından Mayıs ayında Türk insansız hava araçları Libya'da Hafter ordusu tarafından kullanılan bir hava üssüne saldırmak için kullanıldı. Böylece Hafter'in Trablus'a yönelik saldırısını da kesmiş oldu. Son olarak Dağlı Karabağ Savaşı sırasında Ermenistan'a müdahale eden Türk insansız hava araçları tahminen 200 tankı, 90 diğer zırhlı aracı ve 182 topçu silahını imha ederek Ermenistan'ı bölgeden çekilmeye zorladı. Bu, Türkiye'de milli bir gurur noktası haline geldi. Bana öyle geliyor ki, Türkiye'nin insansız hava aracı kullanımı, alışıla gelmiş kara gücünün şeklini değiştirecek. Bundan öncesinde savaşlarda, bir tankın başka bir tankı yok edebilmesi için verilen çabalar ön plandaydı. Zira 1967 Orta Doğu Savaşı'nda İsrail, büyük çapta başlattığı hava saldırısında yalnızca birkaç Mısır tankını vurmayı başarabilmişti. Çünkü bu kadar küçük bir hedefi bir uçakla vurabilmek oldukça zordu. Aradan geçen yıllarda hassas güdümlü mühimmatların çoğalması tankların hedef alınmasını çok daha kolay hale getirmiş olsa da bunların da mariyeti oldukça yüksekti. Dronlarsa hem ucuz hem düşürülmesi zor hem de pilotların hayatlarını riske atmadıkları için bu tabloyu önemli ölçüde değiştirdi. Zira dünyanın dört bir yanındaki askerler kendilerini insansız hava araçlarına karşı nasıl savunacaklarını bulmak için çabalıyorlar. Dronlar 2020 yılında Türkiye'nin bölgesel bir güç olarak yükselişini desteklemek için çok şey yaptı. Türkiye şimdiden üç çatışmanın sonuçlarını kati surette şekillendirdi ve bunun daha fazlasını yapmayı vaat ediyor. Sünni-Şii çizgisinde kutuplaşıyor gibi görünen Orta Doğu'da Türkiye hiç kimseyle tam olarak uyumlu değil. Zira Türkiye Libya'da aynı görüşe sahip Sünni olan körfez ülkelerine karşı çıktı. Suriye tarafındaysa Rus kuvvetlerine bir yandan saldırırken bir yandan da Rusya'nın S-400 hava savunma sistemini satın alarak eş zamanlı olarak Rusya'nın yanında yer aldı. devam eden NATO üyeliğine rağmense amaçlarını Washington'la uyumlu hale getirmeyi reddetti. Ancak bunun bazı iyi sonuçları da oldu elbette. Türkiye'nin Suriye'ye müdahalesiyle İdlib vilayetine sığınan mültecilerin soykırıma uğraması engellenmiş oldu. Eğer Esad, İdlib'i geri almayı başarmış olsaydı, Avrupa'da çok büyük etkileri olabilecek bir başka mülteci krizi yaşanabilirdi. Ve yine, eğer General Hafter Tablos'u işgal etmiş olsaydı, bu durum dünyayı daha yaşanabilir bir hale mi getirecekti? Elbette hayır. Diğer yandan, ABD'nin drone politikasını eleştiren pek çok Amerikalı, hâlâ ABD ve İsrail'in bu teknolojinin ana kullanıcısı olduğunu zannediyorlar. Halbuki artık her şey değişti. Dronelar, savaş alanında kullanılan silahların vazgeçilmezi konumuna geldi. Bu noktada, dronların 10 yıl sonra nasıl bir şekil alacağını kestirmek oldukça güç.
