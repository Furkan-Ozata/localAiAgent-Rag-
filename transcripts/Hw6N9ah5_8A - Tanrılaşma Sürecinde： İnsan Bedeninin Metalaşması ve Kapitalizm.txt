0:00:00 - 0:06:59 Speaker A: Spor, günlük yaşantımızın vazgeçilmez bir parçası. İnsanlar daha sağlıklı bir bedene sahip olabilmek için yüzyıllardır çeşitli spor faaliyetleriyle meşgul olmuş ve bunu bir yaşam rutini haline getirmişler. Ancak modern çağın etkisiyle beden algısı yalnızca fiziksel sağlıkla sınırlı kalmayıp mitolojik çağlardan itibaren bireylerin tanrılaşma arzusu ile şekillenen bir ideal haline geldi. 1980'li yıllardan itibaren ise görsel iletişim araçlarının gelişmesiyle birlikte bu ideal fit bir beden algısıyla özdeşleşerek toplumsal bir norm haline dönüştü. Peki bugün fit beden olarak adlandırılan bu algının tarihsel süreçte nasıl bir anlayıştan doğduğunu ve kapitalizmle nasıl bir tüketim nesnesine dönüştüğünü hiç merak ettiniz mi? Gelin bu soruna cevap bulmak için geçmişe kısa bir yolculuğa çıkalım. Antik Yunan mitolojisinde beden hem fiziksel hem de ruhsal mükemmelliğin bir simgesiydi. Erkeklerde Herakles gibi kastlı ve güçlü figürler tanrısal üstünlüğün ve erkekliğin ideal formunu temsil ederken Afrodit gibi dişi tanrıçalar ise zarafet, simetri ve doğorganlıkla ilişkilendirilen bir beden anlayışıyla ön plana çıkıyordu. Tanrılar bazen yaşlı olarak tasvir edilse de her zaman fit ve kaslı bir yürüme sahipler. Bu onların tanrısal güçlerini ve ölümsüzlüklerini yansıtan bir sembol. Örneğin Yunan Mitolojisinde dünyadaki tüm denizlerin ve akarsuların tanrısı olarak adlandırılan Okenaus, saçı ve sakalı ağırmış olmasına rağmen fit bedeniyle her zaman güçlü bir karakter olarak öne çıkar. Antik dönemdeki tanrı tasvirlerinin avret yerlerinin örtülü olması ise önemli bir detay. Çünkü çıplaklık yüzyıllar boyunca kölelikle eşdeğer görüldüğünden tanrı heykelleri çoğu zaman kıyafetli olarak yapıldı. Antik Yunan'ın ideal beden anlayışı orta çağda büyük ölçüde unutulurken sanat tamamen dinin etkisi altına girdi. Bu dönemde insan bedeni tanrıya adanmışlığın bir sembolü olarak görülüyordu. Tasvirler gerçekçilikten uzak daha çok manevi anlamlar taşıyan bir şekilde oluşturuldu. Ancak Ortaçağ'ın sonlarına doğru eski Yunan ve Roma'dan kalan bilgiler yeniden gün yüzüne çıktı. Bu durum insan bedeninin estetik bir değer olarak ön plan çıkmasına ve Rönesans'ın temellerinin atılmasına yol açtı. Rönesans ile birlikte Antik Yunan estetik anlayışı canlanmaya başladı ve insan bedeni bir sanat objesi olarak detaylı bir şekilde tasvir edildi. Örneğin Sellin'in Perseus ve Medusa heykellerinde Tanrılar antik Yunan'ın aksine bu defa çıplak bir biçimde betimlenirken Michelangelo'nun Davut heykeli çıplak, kaslı ve estetik bir erkek bedenini yüceltti. Kadın bedenleri ise daha yumuşak hatlarıyla güzellik ve zarafetin simgesi olarak öne çıktı. Rönesans ile birlikte sanatta özgürleşme hareketi çıplaklığı yeni bir tarz olarak ele almış ve bu temayı farklı bağlamlarda işlemiştir. Antik Yunan'da çıplaklık genellikle kahramanlık, tanrısallık ve estetik bir idealin ifadesiydi. Renesans'ta ise dönemin dini ve toplumsal kabullerine bir başkaldırı niteliği taşıyordu. Bu dönemde oluşan beden algısı kapitalizmin etkisiyle farklı bir boyut kazandı. 19. yüzyılda sanayi devrimi dengeleri değiştiren bir dönüm noktası oldu. İnsanların yaşam biçimleri kırsaldaki ağır işlerden daha hareketsiz, kent merkezli bir yaşama dönüşürken bedenler üretim gücünün ve toplumsal stötünün bir göstergesi haline geldi. Erkeklerde kastlı vücut dayanıklılığın simgesiyken kadınlar için ideal beden, zarafet ve doğurganlıkla ilişkilendirildi. Bu dönemde Egan Sandow gibi vücut geliştirme uzmanları, güçlü ve estetik bedenlerin yalnızca sağlık göstergesi olmadığını, aynı zamanda bir sanat eseri olduğunu savunarak sporun estetik boyutunu ön plana çıkardı. modern vücut geliştirme sporunun babası olarak kabul edilir. Ona göre güç zarafetle birleştirilmeliydi. Sandal esin kaynağı olarak ise antik Yunan tanrılarından besleniyordu. Vücut geliştirme programlarını bu ideal ölçülere uygun şekilde tasarlıyordu. Ancak bu estetik anlayış kapitalizmin etkisiyle hızlı bir tüketim kültürüne dönüştü. Zira Sandow bedenini sergileyip egzersiz ekipmanları satarak beden üzerinden kazanç sağlanan yeni bir sektörün öncüsü olmuştu. 20. yüzyılda kapitalizmin etkisi daha belirgin hale geldi. Öyle ki Hollywood filmleri, reklamlar ve moda endüstrisi erkeklerde kaslı, kadınlarda ise ince ve zarif bedenleri ideal olarak sundu. Arnold Schwarzenegger gibi isimler, Erkeklerde kaslı vücudu bir güç ve çekicilik sembolü haline getirirken kadınlarda ise Jane Fonda gibi isimler aerobik ve fitness trendleriyle sıkı ve ince vücut algısını yayınlaştırdı. Bu dönemde fitness endüstrisi reklamlarla büyüyerek milyar dolarlık bir sektöre dönüştü. Kapitalizm, bireylerin kendi bedenlerini iyileştirme ve şekillendirme arzularını kitlesel bir tüketim modeline dönüşürdü. Bu sayede insan bedeni kapitalizme hizmet eden metaya dönüşürken medya aracılığıyla kontrol altına alındı. Fransız yazar Bordriard, tüketilen nesneler arasında en değerli ve anlam yüklü olanın insan bedeni olduğunu vurgular. Yazar ayrıca bedenin güzellik ve erotizm temalarıyla kutsallaştırıldığını ve zamanla narsis bir kült nesnesine dönüştüğünü söyleyerek, her insan için beden, sahip olduğu en kıymetli ve eşsiz varlıktır. Bu nedenle bedenin sağlığı ve güzelliği için yapılan harcamalar, bireyin en değerli varlığına yaptığı bir yatırım olarak görülür diye de belirtilir. 1980'lerden günümüze uzanan dönemde küresel medya fitness sektörü aracılığıyla beden algısını köklü bir şekilde değiştirdi. Video kasetlerin evlere girmesiyle birlikte egzersiz videoları spor yapmayı herkes için ulaşılabilir hale getirdi. Crawford gibi ünlülerin fitness videoları fiziksel görünümün sosyal statüdeki önemini arttırdı. Aynı dönemde spor salonlarının yaygınlaşması modern yaşamın bir parçası haline geldi. Egzersiz yalnızca sağlık için değil estetik standartlara ulaşmak için de bir araç olarak görülmeye başlandı. Kozmopolitan ve Men's Health gibi dergiler kusursuz vücut algısını sürekli işleyerek hem erkek hem de kadınlar üzerinde fit olma baskısını arttırdı. Bu süreçte medya fitness kültürünü küresel bir fenomen haline getirdi. Fit bir bedene sahip olma arzusu geçmişten günümüze insanın tanrı ya da tanrıç olma isteğinin modern bir yansıması olarak değerlendirilebilir. Kapitalizm bu arzuyu beslemek için tarihsel ve mitolojik figürleri pazarlama araçlarına dönüştürürken bunu yalnızca masum bir satış stratejisi olarak yapmaz. Aynı zamanda bireylerin tanrılaşma sürecine de katkıda bulunur. Yunan tanrılarından ilham alınarak oluşturulan beden algısı sadece fiziksel bir standart değil, zihinleri etkileyen ve yaşam biçimlerine dönüştüren bir ideali temsil eder. Günümüzdeki bireyselleşme ideali de bu düşüncenin devamı niteliğinde. Ayrıca tanrı gibi hareket eden insan modeli transhümanizm fikrini de altyapısına hazırladı. Ancak Yunan tanrılarının olağanüstü güçlerinden mahrum olan kaslı ve estetik bireyler bu durumu kotarabilmek için bedenlerini cinsel arzularının tatmin aracı haline dönüştürüyor. Elbette sağlıklı bir yaşam için yapılan spor aktivitelerini bu çerçeveden ayrı tutmak gerekir. Fitbeden algısı modern insanın zihin dünyasında derin izler bırakmış bir fenomendir. Bu algıyı sorgulamak ve eleştiriler bir gözle yeniden yorumlamak bireylerin kendi değerleri üzerinden insani bir kimlik inşa etmesi için gerekli zemini sunacaktır.
