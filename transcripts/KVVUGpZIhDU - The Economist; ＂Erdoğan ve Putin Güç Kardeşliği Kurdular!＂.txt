0:00:00 - 0:16:15 Speaker A: Putin ve Erdoğan güç kardeşliği kurdu. Kremlin, NATO'yu Vladimir Putin'i devirmeye çalışmakla suçladı ve Putin'in en önemli rakibi olan Alexi Navalny'yi Amerikan ajanı olarak tasvir etti. Alexi Navalny'nin zehirlenmesini ve tutuklanmasını kınayan Avrupa Birliği'ni ise güvenilmez bir ortak olarak değerlendirdi. Ancak diğer yandan, Putin'in iyi anlaştığı NATO ülkesi ve AB'ye aday olan bir Türkiye var. Türkiye Cumhurbaşkanı Recep Tayyip Erdoğan, Bay Navalny'nin kötü muamelesi hakkında ya da bu durumu protesto eden binlerce Rus'un tutuklanması hakkında hiçbir şey söylemedi. Onun bu sessizliği, iki otoriter lider arasındaki gelişen olağanüstü anlaşmanın ifadesidir. Ancak bu olası olmayan bir ilişki. Zira derin tarihsel rekabetler sebebiyle Rusya ve Türkiye'nin çıkarları birçok alanda çakıştığı için iki ülkenin arası zaman zaman açılmıştır. Yine de bu iki adamın arasında bölgesel siyaseti yeniden şekillendiren ve Türkiye'nin batılı müttefikleri için tuhaf sorunlar ortaya çıkaran oldukça güçlü bir bağ var. Tarihsel olarak Rusya ve Türkiye bir düzine kez savaşa girdiler. Çıkarlarının örtüştüğü alanlarda sürekli olarak birbirleriyle çatıştılar ve birçok yönden buna hala devam ediyorlar. Örneğin son zamanlarda Libya ve Suriye'deki iç savaşlar üzerine atışıyorlar. Yine Eylül ayında Dağlı Karabağ'da karşı karşıya geldiler. Türkiye'nin Müslüman Azerbaycan'ı ve Rusya'nın Hristiyan Ermenistan'ı silahlandırmasıyla gelişen süreçte pek çok kişi Dağlı Karabağ'daki çatışmanın daha büyük bir savaşa yol açmasından endişe ediyordu. Türkiye'nin insansız hava araçları Ermenistan tarafının kullandığı Rus tanklarını vururken, diğer yandan Putin, Ekim ayında yabancı uzmanlardan oluşan bir dinleyici kitlesine yaptığı konuşmada, Böyle bir ortakla çalışmak sadece hoş değil, aynı zamanda güvenli de." diyerek Erdoğan'ı övdü. Bu övgüsüne karşılık Erdoğan da Türkiye'nin Rusya'dan satın aldığı S-400 füze sistemini test ederek Putin'i selamladı. Kasım ayında Rusya'ya dağılık Karabağ'da askeri mevcudiyet ve Türkiye'ye Güney Kafkasya'da ekonomik güç veren bir pazarlık yaparak savaşı sona erdirdiler. Rusya ve Türkiye zıt taraftayken bu anlaşmanın hasıl olması oldukça önemliydi. Zira bu anlaşma en büyük jeopolitik sarsıntılardan birini temsil ederken, aynı zamanda da sert güç kullanımı ve çok kutuplu dünya gerçeği hakkında bir mesaj taşıyor. Amerika'nın daha üstün bir ordusu olabilir, ancak Suriye'ye girme konusundaki isteksizliği, Rusya ve Türkiye'yi bu savaşta harap olmuş bölgeler konusunda sorumlu bırakmıştı. Diğer yandan, Dağlı Karabağ konusunda yaklaşık 30 yıl süren sonuçsuz görüşmelerin ardından, Azerbaycan'ın yeniden toprak kazanmasına yardım eden Türkiye'nin askeri desteği ve Rusya'nın rızasıydı. Putin'e göre bu, yeni çok kutuplu düzenin bir göstergesiydi. Zaten bu, 2007'den beri Münih Güvenlik Konferansı'nda savunduğu bir şeydi. Tek otorite merkezi, tek güç merkezi, tek karar verme merkezi gibi söylemlere defalarca karşı çıkmıştı. Rusya'nın misyonu, Amerika'nın yeni hegemonyasını sınırlamaktı. Dağlık Karabağ, Rusya'nın batılı güçlerin etkisini en aza indirmek için Türkiye ile yaptığı ilk iş birliği değildi. Bolşevik devrimi ve Osmanlı İmparatorluğu'nun çöküşünün ardından, Kemal Atatürk, Lenin'i emperyal batıya karşı bir müttefik olarak görmüş ve Bolşevikler de dünya hakimiyeti arayışında Türkiye'yi kendilerine bir suç ortağı olarak kabul etmişti. Dolayısıyla Yunanlılar ve İngilizlerle savaşması için Türkiye'ye silah yardımı sağlamışlardı. Buna karşın Türkler de Bolşeviklerin Azerbaycan'ın petrol sahalarını kontrol altına almalarına ve Güney Kafkasya'da egemenlik kurmalarına izin vermişti. Atatürk ile Lenin arasında 1921'de Türkiye'nin Kuzeydoğu sınırını sabitleyen ve Güney Kafkasya'daki varlığını sınırlayan anlaşma o zamandan beri hala devam ediyor. Geçen yıl Dağlı Karabağ konusunda yaşanan savaş işte bu anlaşmanın aynasıydı. Erdoğan Türkiye'yi eski etki alanlarına yöneltirken Batı ile karşılaşmasında Türkiye'ye kur yapan Putin, onu NATO'da bir gedik oluşturmak için kullanmayı umuyor. Türkiye'nin son yıllarda askeri olarak Rusya ile çarpışan tek NATO ülkesi olduğu düşünüldüğünde, aralarındaki bu samimiyet daha da dikkat çekici bir hal alıyor. 2015 yılında Türkiye, Suriye üzerinden uçtuktan sonra hava sahasını ihlal eden bir Rus savaş uçağını düşürmüştü. Rusya ise buna karşılık olarak Türk ürünlerine yaptırımlar uyguladı. Rus turistlere Türk sahillerinden uzak durmalarını emretti ve Suriye'nin kuzeyindeki etnik Türkmen savaşçıları bombaladı. Böylelikle Türkiye, sınırın Suriye tarafında İslam Devleti IŞİD ve Kürdistan İşçi Partisi yani PKK militanlarını kovalamaya devam edemedi. Dahası Rus yetkililer ve medya kuruluşları, Erdoğan'ın aile üyelerini petrol satın almakla suçladı. Sonrasındaysa bir Türk yetkili açıklama yaparak, biz sert oynadık. Ancak onlar daha sert oynadı, dedi. Peki çözülme sürecinde neler yaşandı, neler değişti? 2016 yazında Türkiye'de yaklaşık 270 kişinin ölümüne yol açan başarısız bir darbenin ardından Putin, Türkiye Cumhurbaşkanı ile dertleştiğinde ilişkiler iyileşmeye başladı. Bir Türk yetkili Putin hemen aradı. Dayanışma gösterecek kadar zekiydi, açıklamasında bulundu. Batılı liderlerin çoğuysa bunu yapmakta daha yavaş davrandı. Erdoğan, Rusya'ya giderek bir doğal gaz boru hatta anlaşması imzaladı ve Türkiye'nin güneyinde bir Rus nükleer santrali üzerinde çalışmaya devam etmeyi kabul etti. 2015 yılında Rus uçağını düşüren iki pilot darbeye karışmakla suçlanarak hapse atıldı. Marmara Üniversitesi'nde Rusya uzmanı olan Emre Ersen, konu hakkında şunları söyledi. Savaşçağı krizi, Türkiye'nin Rusya'yla ilişkiler kuracağı konusunda bir dönüm noktasıydı. Zira bu süreçte NATO, Türkiye'nin yardımına koşmamıştı. Türkiye, Suriye'deki çıkarlarını arttırmanın tek yolunun Rusya'yla anlaşmak olduğunu anladı. 2016'dan beri Erdoğan, Putin'le diğer liderlerle olduğundan daha fazla yüz yüze görüştü. Rusya, Suriye İç Savaşı'nda Türkiye'nin rakibi olmaktan çıkıp, oradaki en önemli ortağı haline geldi. Türkiye, Suriye'nin kuzeyinde askeri operasyonlarını ancak Rusya'nın rızasıyla gerçekleştirebildi. Diğer yandansa, Erdoğan'ın yakın çevresinde artık Rusya ve Çin'le işbirliğine açık, Avrupa ve NATO'ya düşman olan bir grup Avrasyacı bulunuyor. Türkiye hükümeti ve onun propaganda makinesi artık Rusya'yla gerilimi azaltmaya çalışırken Batı'yla gerilim yaratıyor. S-400 hava savunma sistemine satın alma kararıysa şimdiye kadarki yeni ilişkilerin en önemli unsuru. İki yıl önce Erdoğan bu satın alma işlemini Türkiye tarihindeki en önemli anlaşma olarak nitelendirdi. Bu sistem ucuza gelmedi. Türkiye S-400 için 2,5 milyar dolar harcadı, ancak diğer taraftan F-35 programından çıkartıldı ve ek olarak Türk Silah Endüstrisi Sözleşmelerinde 9 milyar dolarlık bir kayıp yaşadı. Aralık ayında Amerika, Türkiye'nin savunma tedarik kurumuna ek yaptırımlar uyguladı. Erdoğan destekçilerinin çoğu, beklenmedik bir şekilde Türkiye'de yaşanan darbede, Amerika'nın parmağı olduğuna inanıyor. Zira Şubat ayında İçişleri Bakanı Amerika'yı şiddeti düzenlemekle suçlamıştı. Diğer yandan o gece Rus askeri istihbaratının Erdoğan'a hayati bir konuda tüya verdiğine dair söylentiler de var. Suriye'de Türkler, Amerika'nın kararlı bir eylemde bulunmaması nedeniyle Rusya'yla iş yapmaktan başka seçenekleri olmadığını söylüyor. Ayrıca Türkiye, Amerika'nın kara savaşını Kürtlere yaptırma kararına da kızmıştı. Türk yetkililer Amerika'nın Rusya'nın Suriye'de ana güç komisyoncusu olmasına izin verdiğini ve bununla da kalmayıp PKK'nın yerel şubesiyle bir araya gelerek Türkiye'yi dışladığını söylüyor. Türkiye ile Rusya arasında zaman zaman çatışmalar yaşanıyor. Örneğin bir yıl önce Suriye ordusunun hizmetinde olan Rus jetleri bir Türk konvayını vurmuş ve bu saldırıda en az 36 Türk askeri hayatını kaybetmişti. Yine de Türkiye, Rusya'yla doğrudan yüzleşmemeye dikkat etti ve saldırı hakkında Suriye Devlet Başkanı Beşar Esad'ı suçladı. Putin de uzlaşmacı bir tavır sergiledi ve Türkiye'nin intikam almasına ve savaş dronlarıyla Suriye mevzilerini vurmasına izin verdi. Putin'e göre, Türkiye'yi NATO'nun içini zayıflatmak için kullanmak, Suriye'de Esad'a yardım etmekten çok daha önemli. Aynı neden, Rusya'nın Türkiye'nin yardım ettiği Azerbaycan'ın Dağlık Karabağ'da savaşına rıza göstermesini kısmen açıklıyor. Putin, Dağlık Karabağ'da yeni anlaşmayı denetlemek için bölgede barış güçleri konuşlandırmayı başardı. Türkiye hem bölgede prestij kazandı hem de Çin'in bir kuşak bir yol projesiyle birleşebilecek bir ulaşım koridoru vaadi kazandı. Batı ise bu süreçten eli boş döndü. Ticaret ve yatırım konuları da Türkiye'nin Rusya'ya bağlanmasında rol oynuyor. 2010 ve 2019 yılları arasında Rusya, 40 milyar doların üzerinde tamamlanan projeyle Türk müteahhitleri için açık ara en büyük pazar oldu. Karşılıklı destek. Bu bağlar özellikle önem kazandı çünkü her iki lider de sallantıda olan ekonomilere başkanlık ediyor. Türkiye'de enflasyon ve işsizlik 2018'den boyuna çifthanede kaldı. Dört yıldan kısa bir süre içinde Türk lirası dolar karşısında değerinin yarısını kaybetti. Diğer yandan Rusya'nın durgun ekonomisi ve gelirlerdeki altı yıllık düşüş, Kremlin'e karşı büyük bir hoşnutsuzluğu körükledi. Hem Putin hem de Erdoğan, ülkelerinin düşmanlar tarafından kuşatılmış bir kale olduğu fikrine geri döndüler ve dikkatleri içeride yaşanan sıkıntılardan uzaklaştırmak için yurt dışında saldırganlığa başvurdular. Türkiye ve Rusya, Avrupa'dan dışlanma konusunda aynı acı duyguları paylaşıyor. Türkiye'nin AB'ye katılma girişimleri neredeyse 60 yıldır reddediliyor. Bugünün kavgacı ve otoriter Türkiye'sinin bu kulüpte yeri olmadığı çok açık. Ancak Avrupa'nın ruh hali ve 80 milyonluk Müslümanlardan korkusu sebebiyle Türkiye gelişen bir demokrasi haline gelse bile AB'ye girmesine muhtemelen izin verilmeyecek. Her iki otokrat da, imparatorluk için bir nostaljiyi paylaşıyor. Putin kendisini Sovyet İmparatorluğu'nun bazı kısımlarını yeniden inşa eden, Gürcistan ve Ukrayna'ya karşı savaşlar veren bir vatansever olarak tasvir ediyor. Erdoğan ise ülkesine Osmanlı'da olduğu gibi daha agresif bir dış politikanın hizmetine verdi. Ege kıyılarına yakın Yunan adaları üzerindeki Türk hakimiyetini yeniden kurmak için sesini çıkartmaya ve gaz zengini Doğu Akdeniz'de Yunanistan, Kıbrıs ve Fransa ile yüzleşmeye başladı. Aynı zamanda Erdoğan, kendisini Müslüman dünyasının sesi olarak görüyor. Marmara Üniversitesi'nde Rusya uzmanı olan Emre Ersen, konuşmasında Erdoğan'ın Putin'le pek çok batılı liderle sahip olmadığı kişisel bir ilişkisi var. Her ikisi de boşa atıp tutmayan güçlü insanlar ve her biri, diğerinin aldığı kararları uygulama gücüne sahip olduğunu biliyor, diyor. Erdoğan, Amerika'yla yaptığı anlaşmaların raydan çıkma riskiyle karşı karşıya olduğunu biliyor. Ancak Putin'le hareket ederken bunların hiçbiri için endişelenmesine gerek yok. Erdoğan, aynı zamanda oldu bittiyle bir dış politika benimseyen Putin'den bir şeyler öğrenmeye başladı. Rusya, Türkiye'nin Suriye'de cesaretini kırdı ve Kırım'ı topraklarına katarak kuzeyindeki değerli bölgeleri ele geçirdi. Kırım'dan sonra Türkiye'nin lideri, saldırganlığın her zaman cezalandırılmadığını fark etti. Alman Uluslararası ve Güvenlik İşleri Enstitüsü'nden Suat Kınıkoğlu, konuşmasında şunları söyledi. Ankara, Batı'da zayıflık, kararsızlık ve kafa karışıklığı yaşandığını görüyor ve bu durumu komşularına müdahale etmek için bir fırsat olarak görüyor, dedi. Erdoğan işleri Putin'in yaptığı gibi yapmaya başladı. Rusya, Kırım, Donbass ve Libya'ya paralı askerler gönderirken, Türkiye önce Libya'da ve ardından Azerbaycan'da savaşa katılmak için yüzlerce Suriyeli paralı asker gönderdi. Rusya, Avrupa hükümetleri üzerinde baskı uygulamak için gazı kullanırken, Türkiye, göçmen ve mültecileri kullanıyor. Elbette iki adam ve önderlik ettikleri ülkeler arasında büyük farklar var. Başkanlık döneminin sınırını kaldıran bir anayasal darbenin ardından Putin diktatörlüğe çok yaklaştı. Ancak yine de Navalny'nin hapsedilmesine duyulan öfke, Putin'in gücünü azaltabilir. Erdoğan'ın gücü Putin'e nazaran daha az sağlam. Zira Türkiye'nin en büyük holdingleri, Cumhurbaşkanına ev sahipliği yapan ancak onu sevmeyen layık sınıfın üyeleri tarafından yönetiliyor. Erdoğan muhaliflerinin çoğunu hapsetti, medyayı etkisiz hale getirdi ve mahkemelerin kontrolünü ele geçirdi. Ancak yine de oldukça çekişmeli seçimlerle başa çıkmak zorunda. Partisinin sandıktaki desteği giderek düşüyor. Zira iki yıl önce, yerel seçimlerde Türkiye'nin ekonomik motoru olan İstanbul'un ve başkenti Ankara'nın kontrolünü kaybetti. Yaşasın Farklılıklar Rusya ve Türkiye hala gerçek bir ittifaktan çok uzak ve bu ittifak asla bir neticeye varmayabilir. Zira Bilkent Üniversitesi Rusya Araştırmaları Merkezi Başkanı Onur İşci konuşmasında, ''Stratejik bir ortaklıktan bahsetmiyoruz. Türkiye'nin batıyla tüm kurumsal ilişkisinin çöküşünü riske atma lüksüne sahip olduğunu sanmıyorum.'' dedi. İkili, Suriye'de işbirliği yapmalarına rağmen hala savaşın zıt taraflarında kalmaya devam ediyorlar. Aynısı Libya ve Dağlı Karabağ sorunu içinde geçerli. Aynı zamanda bu iki gücün Gürcistan ve Ukrayna'da da büyük ölçüde uyumsuz çıkarları var. Bu, her iki ülkeyi de batıdan ayrı tutmak için savaşan Rusya için kesinlikle bir zarar ilişkisidir. Sonuç olarak hem Gürcistan hem de Ukrayna artık Türkiye'yi Rusya'ya karşı önemli bir karşı güç olarak görüyorlar. Bu da Erdoğan'ın yararlanmaktan mutlu olduğu bir rol. Türkiye, Ukrayna ile ekonomik ve savunma ilişkilerini güçlendirdi. 2019'da insansız hava araçlarından yarım düzine Ukrayna'ya satıldı. Bir Türk yetkili, Türkiye artık 30 yıl önceki Türkiye değil, savunma ve ekonomik olarak kapasitemiz daha da arttı. Artık Rusya ile konuşurken zayıf bir konumda değiliz, dedi. Emre Ersen, Rusya ve Türkiye'nin ellerinden gelen her yerde ortak zemin arayacağını, ancak özellikle Karadeniz ve Kafkasya'da ortak bir zemin bulmakta zorlanacaklarını söylüyor. Bu sözlerine ek olarak, bölgesel sorunlar Türkiye ve Rusya ilişkisinin yumuşak karnıdır, diyor. İki ülkenin uzun vadeli beklentileri de birbirinden farklılaşıyor. Zira Türkiye'nin nüfus görünümü ve ekonomik büyüme beklentileri çok daha parlak. Türkiye'nin nüfusu artarken Rusya'nın azalıyor. Türkiye şu anda Batı ittifakından giderek uzaklaşıyor. Ancak Rusya'yla ortaklığı henüz yeni, temeli yetersiz ve bozulabilir. Başkan Joe Biden'ın listesinde uğraşması gereken pek çok konu olsa da, Türkiye'nin Batı'dan uzaklaşıp Putin'in kollarına kaymasını durdurmak bu listenin başında olmayı hak ediyor. The Economist.
