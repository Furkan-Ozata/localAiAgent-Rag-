0:00:00 - 0:16:39 Speaker A: Hayatımıza lezzet, enerji ve keyif katan şeker insanlık tarihinin en tatlı ve vazgeçilmez keşiflerinden biri olarak karşımıza çıkıyor. Tatlandırıcı olarak tüketilen ürün birçok yiyeceğe lezzet katarken aynı zamanda önemli bir enerji kaynağı. Günümüzde beyaz kristalize şeker herkesin kolayca erişebileceği bir ürünken bundan yalnızca 150 yıl önce lüks bir besindi. Çin imparatorlarından Hint racalarına, Mısır halifelerinden İran saraylarına kadar şeker tarihin büyük bir kısmında yalnızca zenginlerin tükettiği bir üründü. Ancak sanayi devrimiyle birlikte başlayan hızlı üretim süreci şekeri herkesin mutfağına taşıdı. Peki bu tatlı ürünün hikayesi de lezzeti kadar güzel mi? Şimdi şekerin tarihine doğru bir yolculuğa çıkıyoruz. Şeker kelimesi dilimize Arapça Sukkar kelimesinden geçti. M.Ö. 500 yıllara gittiğimizde ise bu kelimenin kökeninin Sanskritçe'ye dayandığını görürüz. Shakara yani kum tanesi veya şeker kamışı anlamına gelen kelime Sanskritçe'den Perşe'ye ardından da Arapça ile diğer dillere yayıldı. Şekerin tarihi Hindistan ve Güneydoğu Asya'da yetiştirilen şeker kamışına kadar uzanıyor. Tarlalarda toplanan şeker kamışının sokaklarda nasıl tüketildiğini coğrafyacı Carl Ritter şöyle aktarıyor. Manila'dan Rio de Janeiro'ya kadar dünyanın her yerinde çocukların elinde tatlı niyetine çiğnedikleri şeker kamışı vardı. Çikolatanın henüz hayatımıza girmediği bu dönemde insanlar tatlı ihtiyaçlarını şeker kamışıyla gideriyordu. İlk olarak Hindistan'da üretilen şeker başlangıçta kahverengi ve günümüzde oldukça farklı bir yapıya sahipti. 5. yüzyılda Sasani İmparatorluğu'na ulaşan bu değerli madde Arap tüccarlarla tanıştıktan sonra büyük bir dönüşüm yaşadı. Araplar limon suyu gibi doğal maddeler kullanarak şekeri rafine edip beyazlatmayı başardılar. Bu sayede şekerin kullanımı daha yaygın ve pratik hale geldi. Şeker yalnızca batıda değil aynı zamanda Hindistan'ın doğusunda da önemli gelişmelere sahne oldu. Sung hanedanı döneminde Çinliler şeker kamışından kristalize şeker üretmeyi başardılar. Elde edilen bu şeker kristalleri Sung sarayında büyük bir ilgi yiyordu. Çinliler bu yenilikçi yöntemi dünyanın çeşitli bölgelerine yaymaya başladı. Ancak Çinlilerin geliştirdiği bu yöntem 7. yüzyılda Araplarla yapılan ticaret sayesinde aslında Arabistan'dan gelmişti. Asya ve Orta Doğu'da şeker üretiminde yaşanan bu yenilikler Haçlı seferleri sonrası Avrupa'ya ulaştı. Haçlılar 11. yüzyılda Akdeniz'in doğusuna yöneldiklerinde daha önce görmedikleri şeker ile tanıştılar. Rodos Şövalyeleri ve Tapınakçılar gibi dönemin önemli Hristiyan tarikatları Müslümanların topraklarını ele geçirerek Filistin ve Lübnan çevresinde yetişen şekeri Avrupa'ya taşıdı. Haçlılar şeker üretiminde yeni teknikler geliştirerek kanallarla suyu değirmenlere yönlendirdiler. Şeker kamışı ezildikten sonra pres odalarına taşınarak daha fazla öz elde ediliyordu. Bu yöntem Mısır'daki geleneksel çuval içinde ezme yöntemine göre daha verimliydi. Roldas Şövalyeleri şekeri yalnızca gıda maddesi olarak değil aynı zamanda hastaları tedavi etmek için ilaç yapımına da kullanıyordu. İnsan bedeninde kolayca sindirilen şeker kronik lisan hastalarının tedavisinde kullanıldı. Ayrıca şekerli suyla yapılan şuruplar ise mide ağrıları ve solunum hastalıklarının tedavisinde kullanıldı. Haçlıların şeker üretimi 1291 yılında Memlüklerin bölgeyi fethetmesiyle sona erdi. Ancak bu durum Avrupa'ya şeker akışını kesmedi. Memlükler döneminden Mısır ve çevresinde yapılan şeker ihracatı, papalığın Müslümanlarla ticarete getirdiği yasağa rağmen kesintisiz devam etti. Venedik ve Cenova gibi ticaret şehirleri bu yasağa ya hileyle deliyor ya da Vatikan'a tazminat ödüyorlardı. Memlükler, Ürdün Vadisi'ndeki şeker üretimini daha da ilerlettiler. Dönemin önemli ticaret limanı İskenderiye'deki tüccarlar şeker satışında önemli gelirler elde ettiler. Ancak bu gelişim zamanla gerilemeye başladı. Hiç şüphesiz bunun en önemli nedenlerinin birisi Timurlen komutasındaki Moğol istilasıydı. Moğollar 1401'de Ürdün Vadisi'ni geçerek Şam'ı yıktılar. Aynı dönemde veba salgınları, tarımsal faaliyetleri önemli ölçüde azalttı. Şekerle birlikte gelişen Orta Doğu'daki ekonomi bir anda alt üst oldu. Avrupa'da şeker, dünyanın diğer bölgelerinde olduğu gibi başlangıçta yalnızca kraliyet mensupları ve soyluların tükettiği lüks bir bidaydı. Sıradan vatandaşların bu ürüne erişmesi için bir hayli zaman vardı. Avrupalı tüccarlar şeker üretimini genişletmek ve bu ürünü herkesin kullanabileceği bir hale dönüştürmek için önemli gelişmeler kaydettiler. Renesans'la birlikte Venedik, şeker üretiminde Avrupa'nın merkezi oldu. Ancak yüksek maliyet nedeniyle şeker hala hazırda zenginlerine ulaşabileceği bir üründü. Bu durum şekerin daha ucuza üretilip yaygınlaşabilmesi için Avrupa dışından yeni kaynakların bulunmasını zoruna hale getirdi. Sanayi devrimiyle birlikte artan ham madde ihtiyacı Avrupalıların dünya genelinde ticaret amacıyla daha sık seyahat etmelerine neden oldu. Ancak bu faaliyetler zamanla ticaret olmaktan çıkıp sömürgeci işgallere dönüştü. Hollandalılar 17. yüzyılın başında Doğu Hint adalarında baharat ticaret amacıyla geldiler. Zamanla ekonomik kazançlarını artırmak için bölgedeki toprakları işgal etmeye başlayan Hollandalılar 1619 yılında Java'nın önemli bir ticaret merkezi olan Batavia'yı ele geçirdiler. Daha sonra burası Hollanda Doğu Hindistan şirketinin Asya'daki merkezi haline getirildi. Ardından Tayvan'ı da işgal ederek tarımsal üretimi kontrol altına aldılar. Hollandalıların Tayvan ve Java'daki önceliği şeker üretimi oldu. Özellikle Tayvan'da bu faaliyetlerini Çinli tüccarlar aracılığıyla üretiyorlardı. Bu süreçte Tayvan'da halkın arazileri gasp edildi. Ayrıca Çin'den getirilen göçmen işçilere 4 yıllık vergi muafiyeti gibi teşvikler sunuldu. Döşmenler şeker üretiminde yoğun şekilde sömürülürken şekerin işlenmesi ve Avrupa'ya taşınması Hollanda Doğu Hindistan şirketinin bölgedeki önemli faaliyetlerinden biri oldu. Benzer şekilde şirket Java'da da şeker üretimi arttırmak için zorunlu çalışma düzeni kurdu. Tayvan'da ağır çalışma koşulları ve sömürüye dayalı düzen 1652'de büyük bir isyana yol açtı. Hollandalılar ancak binlerce yerliyi katlederek bu ayaklanmayı bastırdılar. Java'da şeker üretimi arttıkça Hollanda şirketinin fiyat politikaları da yerel üreticileri ve işçileri zor duruma düşürdü. 1740'ta Batavia'da yaşanan bir diğer isyanda Hollandalılar Çinli göçmenlere yönelik kitlesel bir katliam gerçekleştirdi. Bu trajediye rağmen Java'daki şeker üretimi Avrupa'nın talebini karşılamak için gün geçtikçe büyümeye devam etti. Haçlı seferleriyle Avrupa'nın küresel kapitalizm merkezi olarak yükselişi başladı daha sonra sömürgelişme faaliyetleriyle hız kazandı. Avrupalılar yalnız Orta Doğu'yu Asya'da değil aynı zamanda Latin Amerika'nın verimli topraklarını da sömürdüler. Ancak bölgede uzun süre devam eden yerli katliamlarından ötürü çalıştıracak işçi bulamayan Avrupalılar yüzlerini Afrika'ya çevirdiler. Afrika'da köleleştirilen 12 milyondan fazla insanın büyük bir kısmı şeker plantasyonlarında çalıştırılmak üzere Amerika'ya getirildi. Her yıl ortalama 600.000'den fazla köle Karaipler ve Brezilya'daki şeker kamışı tarlalarında çalıştırılıyor ve mahsulü limanlara taşıyorlardı. Ailelerinden koparılan milyonlarca Afrikalı sadece fiziksel değil aynı zamanda toplumsal bir baskı ve işkenceye maruz bırakıldı. Batı Hint adalarında doğan kölelerin yaşam koşulları son derece zorlayıcıydı. Ancak yeni getirilen Afrikalı köleler için durum daha da yıkıcıydı. Bu insanlar gemi yolculuğu sırasında yaşadıkları travmaların ardından plantasyonlarda dayanılmaz koşullara maruz kalıyorlardı. Pek çoğu içinde bulundukları dehşet verici durumdan kaçış için intihar ediyordu. Şeker plantasyonlarındaki işçiler kronik açlık, yetersiz beslenme ve ölümcül yaşam koşullarıyla mücadele ediyordu. Hasat sırasında bitkin düşen bu insanlar bazen ellerini makineye kaptırıyor, denetleyiciler daha kötü sonuçları önlemek için bu uzuvları baltayla kesiyordu. Köleleştirilen insanlar tüm baskılara rağmen pasif kalmadı elbette. Kültürel kimliklerini koruyarak Afrikalı isimlerini, şarkılarını, danslarını ve dini pratiklerini yaşatmaya çalıştılar. Bu direniş zamanla kültürel alanlarının ötesine geçti. Köleler şeker kamışlarını ateşe vererek üretime aksatıyor, değirmenlere sabotaj düzenliyor ve işçilere kötü muamelede bulunan toprak sahiplerini zehirleme gibi yöntemlerle intikam alıyorlardı. 1831'de Jamaika'da gerçekleşen Noel İsyanı kölelik karşıtı hareketinin en büyük ayaklanmalarına biri oldu. Yaklaşık 30 bin kölenin katıldığı bu isyan İngiltere'nin köleliği kaldırma sürecine önemli bir baskı unsuru oluşturdu. İsyan sırasında birçok plantasyon ve malikane ateşe verildi. Ancak İngiliz ordusu yüzlerce köleyi öldürerek isyanı kanlı bir şekilde bastırdı. Bu olay köleliğin adaletsiz ve sürdürülemez bir sistem olduğuna dair geniş bir farkındalık oluşturdu. Bu ayaklanmalar köleliğin kaldırmasına da zemin hazırladı. Napolyon döneminde kimyagerler vakumla kaynatma yöntemiyle pancardan şeker elde ettiler. Bu buluş şeker endüstrisinin önemli ölçüde gelişmesinin temelini oluşturdu. Fransa ve İngiltere'deki sanayiciler sömürge burcu vazifesiyle iş birliği yaparak eski plantasyonları demiryolları ve buhar gücüyle çalışan büyük fabrikalara dönüştürdüler. Bu makineler zamanla geleneksel su ve hayvan gücüyle çalışan değirmenlerin yerini aldı. Bu sayede şeker tarımsal bir ürün olmaktan çıkarak tamamen endüstriyel bir tarım emitasına dönüştü. 18. yüzyılın ortalarında şeker dünya genelinde kent kültürünün ayrılmaz bir parçası haline gelmişti. Amerikan kolonilerindeki şeker üretimi 1750'de 150 bin tonu aştı. Bu artışla birlikte şeker Avrupa'daki kentli orta sınıfın sofralarına girdi. Batı Avrupa'daki kişi başına düşen yıllık şeker üretimi 1600'lerde sadece 87 gram iken 1800'lerde bu oran 2,5 kilograma kadar ulaştı. Ancak Avrupa, kişi başına yıllık 4 kilogram ham şeker tüketen Hindistan'ın oldukça gerisindeydi. Amerika'dan ve diğer sömürgelerden elde eden gelirler, Avrupa'nın liman şehirlerinin zenginleşmesine de büyük katkı sağladı. 1790'da İngiltere'nin ikinci büyük kenti Bristol, gelirinin yaklaşık yüzde kırkını şekerle ilişkili köle yemeğine dayalı ticari faaliyetlerden elde ediyordu. Bristol'ün meşhur meydanları, Fransa'nın Bordeaux ve Nantes'taki etkileyici 18. yüzyıl yapıları, Liverpool'daki Rooney Street gibi mimari eserler bu ticaretten sağlanan servetin somut göstergesiydi. Amsterdam'ın ünlü kanallarını çevresinde ele alan gölkemli evler, şeker, kahve ve tütün ticaretinden sağlanan gerillerle inşa edilmişti. Ayrıca Londra, Glasgow ve Hollanda'daki Middleburg gibi şehirler de bu listeye dahil edilmelidir. Avrupa'da bu tarz gelişmeler yaşanırken Atlantik ötesinde de yeni şeyler yaşanıyordu. Amerika, şeker ve diğer ürünler için güneyindeki ülkelerin zengin kaynaklarının farkındaydı. Bu sebeple ilk olarak gözünü Küba'ya çevirdi. 19. yüzyılda İspanyollar tarafından sömürgeleştirilen Küba'ya İspanyollardan kurtulmaları için destek verdi. 1898 İspanyol-Amerikan savaşı sonrası ABD Küba'yı işgal ederek adanın kaynaklarını kontrol altına aldı. Özellikle şekerkamış üretimi ABD işgalinin temel nedenlerinden biri oldu. Amerika 1902'de Küba'ya bağımsızlık tanısa da adanın iç işlerine müdahale etme hakkını elinde tutmaya devam etti. Amerikan şirketleri Küba'daki şeker plantasyonlarını ele geçirerek üretimin büyük bir kısmını kontrol etti ve Küba'yı ekonomik olarak ABD pazarında bağımlı hale getirdi. Amerika hem şeker kamışından hem de ülke içinde yetiştirilen şeker pancarlarından bu ürünü elde ediyordu. Ancak yeterli iş gücüne sahip olmadığı için Meksika'dan milyonlarca göçmen işçiyi ucuz emek gücü olarak istihdam etti. ABD tarım sektörü bu işçilere büyük ölçüde bağımlıydı. Ancak bu işçiler yalnızca geçici emek gücü olarak görüldüğü için yerleşmelerine izin verilmiyordu. Birinci Dünya Savaşı sonrası ABD'ye gelen Meksikalılar daha kısıtlayıcı göç politikalarıyla karşılaştı. Irkçılar Meksikalıları tutsak iş gücü olarak gördükleri için bu durum onları toplumsal hayattan dışlanmaya zorluyordu. 1929'da yaşanan Büyük Buhran Krizi ile bu ırkçı tutumlar zirveye ulaştı. 1930'larda yaklaşık 2 milyon Meksikalı sınır dışı edildi. Rusya'da gelişen komünizm 20. yüzyılın başlarında şeker üretimin yoğun olduğu bölgelerde işçi hareketlerini derinden etkiledi. Ekim devrimi, dünya genelinde işçi sınıfında güçlü bir yankı uyandırarak şeker sektöründe grev dalgalarına yol açtı. Yükselen şeker fiyatları, şeker fabrikalarının artan kar oranları ve real ücretlerin enflasyon karşısında erinmesi, işçiler arasında geniş çapta eylemlerin neden oldu. Orta Amerika ve Batı Hint alaoları gibi bölgelerde grevler patlak verdi. İşçilerin talepleri arasında 8 saatlik iş günü, enflasyonun telafi edecek bücret artışları ve işçi sendikaların tanınması öne çıkıyordu. Ekonomist bilim Arthur Lewis'in 1954 yılında yayınlanan Sınırsız Emek Arızı ile Ekonomi Kalkınma Başlıklı makalesinde küresel şeker endüstrisinin işçilere yoksulluk getirirken yüksek kazançlar sağlamasının sebeplerini açıkladı. Lewis'in yazmış olduğu makaleler ve çalışmaları kalkınma ekonomisinin temellerini attı. Tropikal ekonomilerin daha adil bir geri dağılımı ve sürdürülebilir kalkınma için nasıl yapılandırılması gerektiğine dair önemli yol haritaları sundu. 2. Dünya Savaşı sonrası dönemde sömürgecilik faaliyetleri birçok bölgede sona ererken pek çok ülke bağımsızlığını kazandı. Asya ve Amerika'daki sömürge sahalarından çekilmek zorunda kalan sömürgeci Avrupalılar bu kez bağımsızlığını yeni kazanmış Afrika ülkelerine yöneldi. Avrupalı şirketler sömürgecilikten kalma deneyimlerini hiç unutmadılar. Hollanda merkezi Amsterdam Ticaret Derneği, eski sömürge Endonezya'dan edindiği deneyimlerini Etopya'da yeni bir başlangıç yapmak için kullandı. Amsterdam Ticaret Derneği, Avaş Nehri boyunca kamış plantasyonları kurdu ve yaklaşık 30 bin Etopyalıyı bu üretim sürecine dahil etti. Amsterdam Ticaret Derneği, Booker, McConnell ve Tate & Lee gibi şirketler doğrudan fabrika sahibi olarak ön plana çıkmıyor daha çok yerlileri ön planda tutarak işlerini yürütüyorlardı. Bu firmalar ulusallaştırma risklerini azaltmak için teknik ve yönetim uzmanlıklarını satmaya başladılar. Kalkınma yardımlarıyla desteklenen bu model küçük mülk sahiplerine yönelik sahte bir bağlılık gösterirken Plantasyonları dolaylı olarak kontrol etmeye de devam etmelerini sağladı. Ancak 1974'te Etopya'daki komünist devrim sonrası Amsterdam Ticaret Derneği'nin tüm varlıkları ulusallaştırıldı ve şirket büyük kayıplar yaşadı. 1970'lerde şekerin üstünde yüksek fruktozlu mısır şurubunun ortaya çıkışıyla büyük bir dönüşüm geçirdi. Bu yenilik Pancar ve şeker kamışına kıyasla %30 daha düşük maliyetlerle üretilerek gıda sektöründe hızla yaygınlaştı. 1979'da Coca Cola'nın ABD pazarında yüksek fruktozlu mısır şurubu kullanmaya başlamasıyla bu tatlandırıcı özellikle alkolsüz içeriklerde hızla yayıldı. Yüksek fruktozlu mısır şurubunun yaygınlaşması ABD'yi dünyanın en büyük şeker ithalatçısından neredeyse kendine yeterli hale getirdi. Ancak bu dönüşüm uluslararası şeker piyasasında dramatik bir çöküşe yol açtı. 1974'te kilosu 2.60 dolar olan şeker fiyatları 1985'te sadece 0.06 dolara düştü. Böylelikle milyonlarca şeker işçisi bir anda işsiz kaldı. Bu durum uluslararası şirketlerin birçok tarım arazisini oldukça düşük maliyetlere ele geçirmesini olamak sağladı. Artan şeker tüketimi sağlık sorunlarını da beraberinde getirdi. Şekerin aşırı tüketimi ile diyabet ve obezite arasındaki ilişki 19. yüzyılın başlarından itibaren tartışılmaya başlanmıştı. 20. yüzyılda ABD'deki diyabet ölümleri bir önceki yüzyıla kıyasla 5 kart artmıştı. 1850'de kişi başına yıllık 1,8 kg olan küresel şeker tüketimi 1990'larda 20 kg ulaşmıştı. Bunda Amerikan Sinema ve Reklam Enstitüsü'nün payı büyüktü. Reklam kampanyalarında yalnız şeker ve benzeri ürünlere tanıtılmakla kalmadı aynı zamanda Amerikan kültürü gibi yeni bir yaşam tarzı da insanlara benzetildi. Şeker içeren ketçap, mısır gevreği, tatlılar ve içecekler kitlesel tüketim kültürünün bir parçası haline geldi. Artan şeker tüketiminin diabet, kalp hastalıkları, damar tıkanıklığı ve yüksek tansiyon gibi sağlık sorunlarıyla bağlantısı zamanla daha fazla bilimsel kanıtlarla desteklendi. 2024 itibariyle dünya genelinde diabet hastası sayısı 800 milyona aştığı tahmin ediliyor. Bu da dünya nüfusunun yaklaşık %10'una denk geliyor. Türkiye'de ise diabet hastalarının sayısı 11 milyona ulaştı. Bu rakamlar tatlandırıcılarla ilgili sağlık politikalarında daha sıkı düzenlemelerin gündeme gelmesine neden oldu. Ancak uluslararası şirketler hala hazırda şekerli içeceklerin geniş çapta tüketilmesini sağlayarak halk sağlığı üzerinde olumsuz etkileri oluşturmaya devam ediyorlar. İçme suyuna erişimin sınırlı olduğu bölgelerde insanlar kahvaltıda bile şekerli içecekleri tercih ediyor ve bu durum beslenme alışkanlıklarını olumsuz yönde etkilemeye devam ediyor. Şeker sadece bir tatlandırıcı değil aynı zamanda insanlık tarihindeki sömürü ve eşsizliğin bir hikayesi. Köle yemeğiyle şekillenen şeker üretimi küresel ticaretin temel taşlarına biri olmuş ve milyonlarca insanı acımasız çalışma koşullarına mahkum etmişti. Bugün kolaylıkla eriştiğimiz bu besin kaynağı geçmişte kapitalizmin yolaştığı acımasız sonuçları ortaya koyuyor. Şeker günlük hayatımızın vazgeçilmez parçası haline gelmiş olsa da aşırı tüketimi ciddi sağlık sorunlarını da beraberinde getiriyor. Eğer bu sorunlar için gerekli önlemler alınmazsa dünya nüfusunun büyük bir bölümü diabet ve diğer kronik hastalıkların pençesine düşme riskiyle karşı karşıya kalacak.
