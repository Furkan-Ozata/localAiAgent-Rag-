0:00:01 - 0:09:29 Speaker A: Erdoğan'ın çılgın kanal projesi Rusya'yı zorluyor ve bölgeyi sarsmakla tehdit ediyor. Türk Cumhurbaşkanı Karadeniz'e açılan bir kanal inşa etmeye çalışıyor. 2010 yılında Daşişleri Bakan Yardımcısı Danny Ayalon, bir toplantıda Türkiye Büyükelçisi Ahmet Oğuz Çelikkoğlu alçak bir sandalyeye oturtup medyanın fotoğraflamasını sağladığında bir fırtına kopardı. Sonraki ay Türk Büyükelçi İsrail'den ayrıldı. Üç ay sonra, İsrail'in bir Türk filosuna yaptığı başarısız baskınsa, Türkiye-İsrail ilişkilerini neredeyse tamamen kopardı. Cumhurbaşkanı Recep Tayyip Erdoğan, lüks tarayında Avrupa Konseyi Başkanı Charles Michel ve Avrupa Komisyonu Başkanı Ursula von der Leyen'la bu ay bir araya geldiğinde farklı bir sandalye oyunu oynandı. Haftalar önceden planlanan bu toplantı, Avrupa Birliği ile Türkiye arasında büyük gerilime neden olan konuların görüşüleceği kritik bir toplantı olacaktı. Ama bu toplantı başından beri bir saçmalıktı. Erdoğan ve Michel, kendileri için hazırlanan iki zarif sandalyeye doğru yavaşça yürüdüler. Oturdular ve Von der Leyen'ın etrafa bir sandalye için bakınmasını istediler. Etrafta başka bir sandalye göremeyen komiser, yakındaki bir kanepeye oturmak durumunda kaldı. Erkeklerin hiçbiri kalkıp onun için bir sandalye getirmeye ya da kendi sandalyesini teklif etmeye zahmet etmedi. Bu sallırgan performansın fotoğrafları hızla yayıldı ve İtalya Başbakanı Mario Draghi, Erdoğan'ı diktatör olarak nitelendirdi. Avrupa Komisyonu, Erdoğan olduğu kadar, Michel'i de kınadı. Türkiye Dışişleri Bakanı Mevlüt Çavuşoğlu, oturma düzenlemelerinin komisyonla kararlaştırılan protokolü izlediğini söyledi. Ancak bu, komisyonun şiddetle reddettiği bir iddiaydı. Görünüşe göre bu, ağabeyle Erdoğan arasındaki hakaret savaşının bir başka gösterisiydi. Ancak Brüksel, çeşitli nedenlerle Türkiye'yi yaptırım uygulamakla tehdit ederken, Erdoğan'ın tekrar bir sandalye oyunu oynamak yerine, AB'nin fikrini yumuşatmaya çalışması bekleniyor. Ancak Erdoğan, uzun zamandır Avrupa'ya karşı nasıl isterse öyle davrandığı halde kazanabileceğini anladı. AB, 6 aydan fazla bir süredir, Yunanistan'ın sahipliğini iddia ettiği Akdeniz sularında, Türkiye'nin petrol ve gaz sondajına karşı nasıl bir yanıt vereceğini tartışıyor. Bu noktada uyarılar, tehditler ve hatta uzlaşma görüşmeleri de işe yaramıyor. AB ülkeleri arasındaki derin bölünmeler sebebiyle alınan kararlar bir AB zirvesinden diğerine erteleniyor. Yeni bir ABD başkanının göreve başlaması ve Avrupa'nın konu hakkında alacağı kararlara destek vereceğini söylemesi bile AB'nin karar vermesini sağlamadı. Zira Erdoğan, herhangi bir yaptırıma karşı Avrupa'yı mültecilerle doldurmakla tehdit ediyor. Rus turistlerin iptali. Erdoğan, Rusya ile asla bu sandalye oyununa cesaret edemez. Ancak Erdoğan, geçen hafta Ukrayna Cumhurbaşkanı Volodimir Zelenski ile görüştükten sonra, Türkiye'nin Ukrayna halkının yanında olduğunu, Rusya'nın Kırım'ı ilhak etmesine karşı olduğunu ve bölge için barış istediğini söyledi. Hatta Ankara'nın Ukrayna'ya Türk yapımı insansız hava araçları satabileceğine dair haberler bile vardı. Kuvvetlerini Ukrayna sınırına yaklaştıran Rusya, bu açıklamaları bir tehdit olarak gördü ve buna karşılık hızlı tepki vererek Rusya ile Türkiye arasındaki ticari uçuşların Haziran ortasına kadar haftada ikiye indirilmesi emrini verdi. Bu emir, Türkiye'nin en önemli gelir kaynağı olan turizm sektörünün yarım milyondan fazla turisti kaybetmesi demek. Rusya daha önce Türkiye'nin stratejik bir müttefik olmadığını, sadece yakın bir dost olduğunu açıkça belirtmişti. Ve Rusya'nın bu son hamleleri, Türkiye'nin bir Rus savaş uçağını düşürmesinin ardından 2015 yılında Rusya'nın Türkiye ekonomisine uyguladığı sert yaptırımları Türklere hatırlattı. Türkiye'nin Ukrayna'yı kucaklaması, Moskova'nın endişesinin ana nedeni değil. Erdoğan'ın Karadeniz'i Marmara Denizi'ne bağlayan ve İstanbul'a bakan bir kanal inşa etme hayali var. Şayet bu rüya gerçekleşirse, bölgeyi sarsabilir. Kanal İstanbul olarak bilinen proje, esas olarak İstanbul Boğazı'ndan geçen muazzam deniz trafiği nedeniyle 1990'larda hayal edilmişti. Erdoğan bu plan için bugün de ekonomik nedenler sunuyor. Uzmanlar, kanaldan geçen gemi trafiğinin ülkeye yılda 10 milyarlarca dolar kazandıracağını söylüyor. Aynı zamanda %13'ü işsiz olan Türk halkına, kanal boyunca kurulacak işletmelerle de iş imkanı sağlanıyor. Erdoğan'a yakın iş adamlarının ve kendi akrabalarının kanalın güzergahı yakınından arazi satın aldıklarına dair haberler de var. Bu kanal, görünüşte ABD için iyi bir haber, çünkü Rusya ile savaş çıkması durumunda doğru bir fiyata savaş gemilerini Karadeniz'e gönderebilecek. Ancak bunun karşılığında Washington, Türkiye'nin S4'lü sistemi satın almasına karşı yürüttüğü kampanyadan vazgeçmek gibi şüphesiz Türkiye'ye büyük tavizler vermek zorunda kalacak. Ek olarak Joe Biden, ayrıca Türklerin insan hakları ihlallerini görmezden gelmeli ve Erdoğan'ın da Kürtlere karşı dilediğini yapmasına da izin vermeli. Yine de Biden, kanalı batı için stratejik bir varlık olarak görse bile, Çinliler ondan çok daha önce davranarak, henüz planlar kağıt üzerinde bile değilken, 2011'de kanala ilgisini dile getirdi. Üstelik Türk basınında çıkan haberlere göre, Çinli şirketler projeyi inşa etmek için teklif vermeyi planlıyor. Çin Merkez Bankası'nın inşaatın çoğunu üstlenmesi bekleniyor ve Erdoğan, sık sık Çinli yetkililerle cazip teklifler sunarak görüşüyor. Türkiye ise buna karşılık olarak Çin'in Uygur azınlıklarına yönelik baskıları konusunda sessiz kalıyor. Zira Erdoğan'ın Adalet ve Kalkınma Partisi, Çin'in Uygurlara işlediği insanlık suçlarını araştırmak üzere bir parlamento komitesi kurulması için sunulan bir muhalefet tasarısını engelledi. Mısır'la Çözülme Erdoğan kanala çılgın proje adını verdi. Bu planlar özellikle Türkiye, dönemin en kötü ekonomik krizlerinden birini yaşarken ve günde ortalama 56.000'den fazla yeni vaka açıklanan bir koronavirüs dalgasıyla karşı karşıya kalırken hala tartışmalara sebep olmaya devam ediyor. Ancak Erdoğan, kanal planına karşı çıkan muhalefeti eleştirdiğinde, Türkiye'yi bölgesel bir güç haline getirme hırsının sinyalini de vermiş oldu. Hem Rusya'yı hem de ABD'yi kendisine bağımlı hale getirmek istiyordu. Konuşmasında, projeyi engellemeye çalışıyorlar. Ancak bütün itirazlara rağmen, kanal İstanbul'u inşa edeceğiz, ifadelerini kullandı. Bu arada Erdoğan, Mısır ve İsrail'e diplomatik bağları yeniden canlandırma çabalarıyla, Washington'a karşı elini geliştirmeye çalışıyor. Mısır Dışişleri Bakanı Sameh Şokri ve Türk Mevkidaşı Mevlüt Çavuşoğlu yıllar sonra ilk üst düzey görüşmeleri gerçekleştirdiler. Türkiye, Mısır'ın şartlarını yerine getirirse ikili önümüzdeki ay bir araya gelecek. Bu şartlar Müslüman kardeşlerin Mısır'a yönelik eleştirilerinin durdurulması ve Sisi rejimine karşı olduğundan şüphelenilen kişilerin Mısır'a iade edilmesi konularını kapsıyor. Erdoğan'ın güç arzusu sınır tanımıyor. Bu ay açık bir mektup yazarak Montreux Sözleşmesi'nin Türkiye'nin güvenliği ve egemenliği için önemli olduğunu ve bu konunun tartışmalı bir hale getirilmemesi gerektiğini beyan eden 104 general de Erdoğan'ın bu güç arzusunu öğrenmiş oldu. Erdoğan'ın Türkiye'yi uluslararası bir anlaşmazlığın merkezine atabilecek Kanal İstanbul fikrinden vazgeçmesini istediler. Ancak Türkiye, daha sonra serbest bıraksa da aralarından 10 amirali tutukladı ve bazılarını darbe için komplo yapmakla suçladı. Erdoğan tıpkı yaptığı sandalye oyununu Deni Ayalon'dan öğrendiği gibi savaşları kullanma yöntemini de İsrail'den kopyalayarak, insanları kuvvet kullanarak gerçek sorunlardan uzaklaştırmaya çalışıyor. Bazı Türk ve Batılı analistler, Kanal İstanbul'un Erdoğan'ın AB'yi, Rusya'yı ve ABD'yi yenebilecek bir lider olarak imajını güçlendiren bir anlam taşıdığına inanıyor. Yapılan analizlere göre, son anketlerde iktidar partisi %30'un altında bir desteğe sahip. Cumhurbaşkanlığı seçimleri 2023'te yapılacak olsa da Erdoğan'ın konumunu güçlendirmesi gerekiyor. Bu çabanın bir parçası olarak Erdoğan ve partisi bir sonraki seçimden önce HDP üyelerini tutuklayarak ve dokunulmazlıklarının kaldırılmasını talep ederek Kürt yanlısı partiyi ortadan kaldırmak için mecliste çalışıyor. Diğer taraftan hükümet, muhteç insanlara bedava patates ve soğan dağıtarak, popülist yollarla hızlı fiyat artışlarına karşı insanların dikkatlerini dağıtmaya çalışıyor. Sağlık Bakanı Fahrettin Koca ise koronavirüse karşı Çin aşısını överken ülkedeki 80 milyon insanın 12 milyonu bile aşılanmış durumda değil. 40 yaşın üzerindeki aşılamanın ise Haziran ayına kadar tamamlanması planlanıyor. Türkiye'nin aşı sıkıntısı ve dağıtımındaki başarısızlıklar artan enfeksiyon oranlarına eşlik ediyor. Bu arada Erdoğan Libya'ya 150 bin doz aşı gönderme sözü verdi. Tüm bu sorunlara karşı ise sadece Kanal İstanbul'a odaklanarak tüm sıkıntıların sihirli bir şekilde ortadan kalkması bekleniyor.
