0:00:00 - 0:12:50 Speaker A: Ortadoğu, bereketli Hilal ve Arap yarımadası. 400 yıl Osmanlı hakimiyeti altında çoğunlukla dil birliğiye odaklı sakin bir coğrafyaydı. Emperyalizmin yükselişi ve Osmanlıların zayıflamaya başlamasıyla beraber kan ve gözyaşının hakim olduğu bir bölgeye dönüşecekti burası. Artık Ortadoğu dendiğinde zihinlerde geri kalmış, cahil ve bitmek bilmeyen çatışmaların yaşandığı bir yer canlanıyor. Ama nasıl oldu da insanlığın ve medeniyetin neşet ettiği bu bölge herkesin korkuyla baktığı bir hale dönüştü? Bunun izlerini tarihin karanlık odalarında arayarak bulmaya çalışacağız. Ortadoğu'nun jeostratejik önemini bir önceki bölümde anlatmıştık. Şimdi de coğrafyayı bugünkü durumuna getiren sömürgeci faillere bakacağız. 18. ve 19. yüzyıl başlarında İngiltere dünyada hakim güç ve üzerinde güneşin batmadığı imparatorluktu. Sömürü düzeniyle zenginliği giderek artıyor, uzakdoğu ticaret yolu kanalıyla ekonomik refahını katlıyordu. Fransa'da ise kaos hakimdi. 1789 ihtilaliyle monarşik yapı ve cumhuriyetçi milliyetçilerin arasındaki çatışmalar devam ediyordu. Kralın yetkilerinin sınırlandırılması, Prusya ve Avusturya İmparatorluklarını harekete geçirmiş ve Fransa'da monarşinin tekrar dirilmesi için savaş ilan edilmişti. Meclis kararıyla Kral XVI. Louis'i infaz edilirken binlerce monarşi yanlısı hapishanelerde katliama tabi tutuluyordu. Dönemin İngiliz gazetesi, durumu insanlık tarihinde böylesine sebepsiz ve utanç verici bir mezalimin örneğinin hiç görülmediğini, gotlarla vandalların bile Roma'yı işgal ederken vahşi tabiatlarına karşı koymayı başardıklarını ancak Fransız barbarların insanı hayvandan ayıran özellikleri tamamen kaybettiklerini yazıyordu. Kurbanların parçalanmış bedenleri ve mızrakların ucuna takılan kesikbaşlar sokaklarda gezdiriliyordu. Herhangi bir direniş olmadığı halde hapishanelerdeki mahkumlar mezbahalardaki koyunlar gibi kesildiler. Toplam can kaybının en az 12 bin olduğu tahmin edilirken İngilizler, Afrika'nın ayak basılmamış çöllerinde yaşayan en vahşi toplulukların bile bu katliamları yapan iki ayaklı Parisli hayvanlardan daha üstün olduğu değerlendirmesinde bulunuyordu. Avrupalılar, bunlar insan hakları mı, bu insan doğasının özgürlüğü mü diye başlıklar atıyordu. Sonraki yıllarda dünyaya insan hakları ve demokrasi satışı yapacak Batı'nın refahının üzerine kurulduğu vahşeti en iyi kendileri dile getiriyordu. Fransız ihtilalcilerin ilkelerini kıta Avrupa'sına yayma çalışmaları ve meclisin özgürlük adına tüm milletlere askeri yardım ve müdahale kararı alması İngiltere ile düşmanlığa evrilmişti. Ticaret ve endüstrideki ilerlemelerin sekteye uğraması Britanya'nın istediği bir şey değildi. Sonuç savaş oldu. Prusya, Avusturya, Hollanda ve Britanya ile devrim savaşları Avrupa'yı sarsıyordu. Tüm bu gelişmeler Fransa'ya yeni bir kıtanın kapısını aralayacaktı aynı zamanda. İngiltere'nin Akdeniz ve Uzakdoğu'da söz sahibi olmasından rahatsız olan Fransızlar, İngilizlerin gücünü kırmak, uzak doğuya giden yolları ele geçirmek ve bölgede etkili olabilmek için 1798 yılında Mısır'ı işgal eder. Napolyon komutasındaki Fransız ordusu Akdeniz'de önce Malta'yı alır, sonrasında İskenderiye limanından Mısır'a girer. Çok büyük direnişle karşılaşmayan Fransızlar, Kahire'yi teslim aldıktan sonra Suriye'ye yönelir. Ancak Napolyon, Fransa'nın bozulan iç dengelerini kendi lehine çevirmek için ana vatana dönüş yapar. Nitekim Fransa'nın başına geçerek istediğini alır. Mısır'da kalan askerler daha sonra İngilizlerle anlaşma yaparak çekilecektir. Fakat Napolyon'un Mısır'da yaptıkları günümüze kadar Orta Doğu'yu etkileyecekti. Yanında 130'dan fazla Fransız bilim adamı getirerek bölgenin tarihinden iklimine varıncaya dek inceleyen bir Mısır İlimler Enstitüsü kurmuştu. Napolyon'un kurduğu Mısır Enstitüsü, 1809-1824 yılları arasında 19 ciltlik bir külliyat meydana getirdi. Bu külliyat, oryantalist seyyahların, mezar soyguncularının ve batılı bilgililerin tüm dikkatini Mısır'a yöneltecekti. Mısır tarihinde bir dönüm noktası kabul edilen Fransız işgali, bölgenin sömürgeleştirilmesine zemin hazırlamıştır. Mısır'ın belleğinde kolonyal hafızanın tohumlarını atan Fransız işgali, Doğu ile Batı'nın değerler noktasında birbiriyle karşılaşmasına, biz ve öteki arasında bir etkileşime zemin hazırlamıştır. Napolyon'un Mısır'a dair emelleri oldukça geniş ve iddialıdır. 300 gemi, 50 bin asker ve 151 bilim adamından oluşan devasa ordusuyla yola çıkan Napolyon'un amacı, Mısır'ı almak suretiyle Büyük İskender gibi tarih yazan bir imparator olduğunu bütün dünyaya ispat etmekti. Napolyon'un kendi sözleriyle Mısır Seferi, Mısır için bir kurtuluş ve uygarlık projesiydi. Dolayısıyla Mısır'ın özgürleştirilmesi, eski Firavun çağındaki ihtişamına geri döndürülmesi ve uygar Fransız medeniyeti ve kültürüne entegre edilmesi gerekliydi. Mısırlıları yanına çekmek için psikolojik savaş unsurlarını kullanmaktan çekinmemiştir Napolyon. Bölgede bir Fransız kolonisi kurmayı hedeflemiş, hatta bu koloniyi Firavun dönemlerindeki gibi bir hayat sürecek yer olarak tasarlamıştır. Böylece Mısır'a medeniyet getirmekte kalmayıp yeniden medeniyetin beşiği olacaklardı. Ayrıca Fransızlar Mısır'ı gelmiş geçmiş en acımasız tiranlardan kurtaracak, Mısır'ın tarım, sanayi ve ticaretinin refahını geri getirecek, Avrupa ve Hindistan arasındaki ticaret için eski Süveyş yolunu bir kez daha açacak ve böylece halkların ekonomik hayatında gerçek bir devrimi gerçekleştirecekti. Bu amaca binaen bir Mısır enstitüsü kurularak Mısır'ın gizemlerinin bilim adamları tarafından çözülmesi ve bilinmezliklerinin keşfedilmesi planlanmıştır. Kimyaca, tarihçi, biyolog, arkeolog, cerrah ve eski eser mütehassıza ekipleriyle birlikte enstitü ordunun alim tümeniydi. Edward Said'e göre bu alimler tümeni sömürgeciliğin bilimsel koludur ve tek bir amaca hizmet için Mısır'dadırlar. Enstitütünün yaptığı iş ordununkinden çok farklı değildi. Mısır'ı modern Fransa'ya aktarmak. 1998 yılında Mısır hükümeti, Napolyon'un Mısır seferinin 200. yıl dönümünü anmak için çeşitli etkinlikler düzenlemeye karar verir. Fransız Mısır yılı kapsamında gerçekleştirilen kutlamaların boyutu, Mısır basını ve entelektüeller arasında sömürgeciliğin doğası üzerine yeniden düşünmelerine sebep olur. İfade edildiği gibi 200 yıl boyunca Fransa'ya karşı bir öfke, veya dargınlığın söz konusu olmadığına, tam tersine bilimsel ve kültürel açıdan eşi benzeri görünmemiş bir değişim sürecinin Napolyon'un Mısır seferiyle başladığına inanılıyordu. Mısır'ın işgali, Büyük İskender'e özenen Napolyon'un bölgeye medeniyet götürme isteği olarak aktarılmaya çalışılmıştır. Bazı Mısırlı entelektüeller ise bu kutlamaları boykot ederek Mısır'ın sömürgeleştirilme tarihi içerisinde yer alan bir dönemin anılmasını eleştirmişlerdir. Olayın özü Avrupa emperyalizminin Fransa özelinde masum yüzünün bilim ve kültür aracılığıyla öne çıkarılmasıdır. Dolayısıyla 200. Yüzyıl kutlamalarının bir anlamda Mısır'da yaşanan acıları ve sömürgeci işgali unutturma teşebbüsü olduğu anlaşılmaktadır. Fransızlar ve onların vasıtasıyla Batı, Müslüman Arap dünyasının hayatında İslam dininin rolünü çok iyi etüt etmiştir. Sömürü için gerekli olan dönüşümü sağlamak İslam dininin altını oyarak gerçekleşebilirdi. Bu yüzden Napolyon, halkın güvenini kazanmak için Müslüman olduğu yalanını bile yaymıştır. Mısırlı meşhur tarihçi Abdurrahman El Ceberti, Mısır sokaklarındaki Fransız askerlerini iblisin ordusundaki şeytanlara benzetir. Ve El Eser Camii'ne postallarıyla girip İslam'ın kutsallarını nasıl kirlettiklerini çarpıcı bir şekilde anlatır. Fransa, Mısır'da ulaşmak istediği hedefleri yakalayamamış olsa da Kuzey Afrika ve Orta Doğu'da göstereceği sümürge anlayışının stajını yapmış ve temellerini atmıştır. Osmanlı Devleti, gücünü kaybetmeye devam ederken Mısır'dan sonra 1830 yılında Fransa, Cezayir'de işgal etti. Bu işgal, Fransa'nın Kuzey Afrika'daki işgallerinin başlangıcıydı. İşgalin ardından Fransa, Cezayir'i İçişleri Bakanlığı'na bağlamıştır. Diğer sömürgelerini Dışişleri Bakanlığı aracılığıyla yönetirken Cezayir'e bu önemin atfedilmesi ekonomik çıkarım boyutlarını gözler önüne serer. Cezayir günümüz ihracatında büyük pay sahibi olan geniş hidrokarbon yataklarına sahiptir. Kanıtlanmış petrol yatakları bakımından dünyada 16. doğal gaz rezervlerinin zenginliği bakımından Rusya, İran ve Birleşik Devletlerden sonra dünyada 4. sıradadır. Cezayir başlıca demir cevheri, kurşun, çinko, civa ve fosfat olmak üzere kükürt, barit, antimon, uranyum kaynaklarını ev sahipliği yapmakta ve bunları ihraç etmektedir. Güneydoğu'daki Hogar bölgesinde altın ve Mali sınırı yakınlarında elmas yatakları bulunmaktadır. Cezayir 1830'da Fransız işgaline uğramasından kanlı bir mücadele ile 1962'de bağımsızlığını kazanmasına kadar geçen süreçte ekonomi ve dil başta olmak üzere toplumsal ve siyasal tüm alanlarda yoğun Fransız emperyalizmine maruz kalmıştır. Binlerce Fransız Cezayir'e yerleştirilmiş geniş araziler ve mülkler bunlara verilmiştir. Ülke idari olarak Fransa anayasasıyla yönetilirken Fransızca resmi dili olarak zorunlu tutulmuştur. Cezayirliler her türlü eğitim hak ve hürriyetten mahrum edilirken aynı zamanda binlercesi 1. ve 2. dünya savaşlarında Fransa adına savaşması için cepheye gönderilmiştir. Yine atom bombası geliştirme faaliyetlerini Afrika'dan çalınan uranyum ve türevi madenlerle gerçekleştiren Fransızlar ilk nükleer denemeleri de Cezayir çöllerinde yapmışlardır. Bağımsızlık hareketlerinin büyük katliamlarla defalarca bastırılması dirilişi bitirememiş sonunda Cezayir özgürlüğüne kavuşurken 1.5 milyon Cezayirli bu süreçte katledilmiştir. Uluslararası Frankofoni örgütünün 2022'de açıkladığı rakamlara göre 45 milyonluk Cezayir'de nüfusun yaklaşık 15 milyonu Fransızca konuşmakta. Bağımsızlığını 60 yıl önce kazanan Cezayir hala Fransız nüfusuna karşı mücadele ediyor. Fransa sömürge ihtiyacını Orta Doğu'da karşılamaya devam eder. 1. Dünya Savaşı sonrası Fransızlar halen bölgede hissedilen derin izler bırakmıştır. 1. Dünya Harbi sırasında Sais Pico gizli anlaşmasıyla Fransa, Suriye-Lübnan bölgesinde Manda yönetimi kurar. Bölgeyi 6 devlete bölen Fransızlar idareyi 1946'ya kadar ellerinde tutarlar. Şam, Halep, Nusayri Alevi Devleti, İskenderun yani bugünkü Hatay Devleti, Cebeled Durzi ve Büyük Lübnan Devletleridir. Bu devletler mezhepsel sınırlar ve ayrılıklar göz önüne alınarak kurulmuştur. Günümüzde bu bölgede yaşanan çatışmaların tohumu bu dönemde atılmıştır. Fransızların Lübnan'da Hristiyan nüfusun fazlalığını kullanarak temellerini attığı devlet günümüz modern Lübnan Cumhuriyeti'ni oluşturur. Dini ve mezhepsel çatışmalar 20. yüzyıl boyunca sürerken Fransa, Lübnan'daki Hristiyan nüfusun hamiliği iddiasını halen sürdürmektedir. Total petrol şirketi üzerinden hala Orta Doğu'daki çıkarlarını korumaya çalışan Fransa için bölgede gerilimlerin sürmesi çok daha önemli. Mesele Fransız menfaatlerinin zarara uğraması noktasına ulaştığında hiç çekinmeden savaş kartını oynayabiliyor. Irak ve Suriye'nin işgalinde ABD'nin arkasında koalisyon güçleriyle ortak hareket edip binlerce masumu bombalamakta tereddüt etmedi. Hali hazırda Irak ve Suriye'nin bölünmesi Fransız çıkarları için önemli hedeflerden. Saraylarında çadır kurmasına bile izin verdikleri Kattafi Libya'da ilk bombalayan yine Fransa olmuştu. Fransa'nın Orta Doğu'da izlediği pragmatik politikalar şu an için petrol ithalatı ve silah ihracı üzerinde devam ediyor. Napolyon iktidarı ile Avrupa'yı yönetme rüyası tatmış Fransızlar yeniden büyük bir imparatorluk heveslerini halen koruyorlar. Avrupa'da ABD'den bağımsız hareket etme adımlarına ve Almanya ile sürekli çatlayan zorunlu birliktelik çabalarına rağmen içi boş Fransız gücü aldanması çok sürmeyecek gibi görünüyor. Önce Cezayir'e Fas'tan kovulan Fransa artık Afrika'daki sömürge devletlerden de sırayla dışarı atılmakta. ABD'ye karşı Rusya ile izlenen denge politikası da Ukrayna savaşıyla çöktü. Sömürge devletleri sayesinde muhafaza ettiği ekonomik ve sosyal refah son 10 yılda hızla inişe geçti. Bundan sonrası Fransa adına çok da iyi bir resim vadetmiyor. Elindeki tek kozu nükleer gücü. Ancak önümüzdeki yıllarda nükleer güç artık ayırıcı bir özellik olmaktan çıkacak. Öngörülen çöküş sadece Fransa değil Avrupa'nın tamamı için geçerli. İşgal ettiği her toprakta yaşayan milyonlarca insanı kendi refahının kölesi haline getiren Fransa'nın yıllardır gerçek yüzünü saklamaya çalıştığı makyaj artık akıyor. İnsan hakları ve demokrasi yalanıyla Afrika ve Orta Doğu'da kendisine denk görmediği halkları ezen Fransa'nın gerçekleştirdiği asimilasyon ve katliamlar için vereceği hesap kendi topraklarında dedelerini sömürdüğü Fransız vatandaşları tarafından görülebilir.
