0:00:00 - 0:07:54 Speaker A: İsteksizlik, can sıkıntısı, odaklanamama ve depresyon. Bunlar günümüz dünyasının yeni salgınları. Yakalanmayan da yok. Hem hiçbir şey yapmıyorsun hem de hiç vaktin yok gibi. Zaman çok hızlandı. Vakit daraldı. Sanki bir şeyleri kaçırıyormuş gibi hissediyorsun. Bunlar üzerine düşününce de sıkıntı basıyor, daralıyorsun. Hemen kafa dağıtmak istiyorsun. Beynin hızlıca dopamin arzuluyor. Zihnini meşgul etmen lazım. Düşünmeye, düşünceye engel olmalısın. O zaman telefonunu çıkarıyorsun, 2 komik video, 3 haber, 5 dedikodu ve ihtiyacın olmayan yüzlerce bilgi akışıyla beynini sersemletiyorsun. Ve başladığın yere geri dönüyorsun. Stres, kaygı, ansiyete ve depresyon. Ve bu böyle devam ediyor. Merak etme, yalnız değilsin. Bir şeyi doğru yapmıyoruz ama ne? Peki sadece bir şeyi yaparak enerjik, odak düzeyi artmış, motive ve zihnindeki belirsizliklerden kurtulmuş biri olmanın bir yolu var mı? Evet ve çok da kolay. Yapmanız gereken tek şey güneş doğmadan uyanmak. Hava aydınlanmadan ayakta olmak. Yani güneşi doğarken karşılamak. Bir nevi güneşle yarışa girmek ve yenmek. Video bu kadar. Dağılabiliriz. Çözüm çok basit gibi durabilir ama öyle. Mucizevi bir etkiyle de başarılı. Yapmanız gereken tek şey güneşten önce uyanık olmak. Neden? Çünkü insan yaratılışının, fıtratının gerektirdiklerine uygun olanı yaptığında mekanizma doğru çalışıyor. Biyolojik hafızan aslına, doğasına dönerse mekanizma bir süre sonra iyileşiyor. Çünkü gece uyku ve istirahat, gündüz ise çalışma ve koşturmaca için var. Aksini yaptığında vücut kimyanı bozuyorsun. Zihinsel verimliliğin düşüyor. Kolay hastalanıyorsun. Nasıl? Şimdi basitçe anlatmak gerekirse tüm gezegenlerin kendine ait manyetik alanları var ve bu gezegenler birbirini etkiliyor. Güneş manyetik alanıyla yeryüzünü ve insanları hem fiziksel hem de ruhsal boyutta direkt olarak etkiliyor. Gezegenlerin hareketleriyle pozitif veya negatif enerji boyutları açığa çıkar. Tabi bunun abartılarak modern kahinlik düzeyinde suyunun çıkarıldığını biliyoruz. Oraya hiç girmeyelim. Biz bize lazım olanı ve direkt deneyimleyebileceğimiz olanı alalım. Bize en yakın ve sürekli gözlemlediğimiz iki gezegen. Ay ve Güneş. Bize en çok bu ikisinin hareketi etkiliyor. Hayatımızı Güneş'in doğuşuna ve batışına göre düzenliyoruz. Hepimiz Güneş doğduğunda bir şeyler yapmak ihtiyacı hissederiz. En azından kalkarız. Ama Merkür bilmem kaçıncı evden çıktığında ne yapacağımızın çok bir önemi yok. Zaten hareket ettiğini bile göremiyoruz. Uzman değilim bu konuda ama Mars'a, Merkür'e, Venüs'e bizim gibi sıradan insanların takılmasına gerek yok. Şimdi en yüksek negatif manyetik alan güneş batmadan önceki 1 saat ve doğduktan sonraki yaklaşık 45 dakikada ortaya çıkıyor. Biz bu vakitlere kerahat vakti diyoruz. Güneş batmadan önceki 1 saatte uyumak iyi görülmez. Sersemlik, tembellik, ahmaklık yani akıl noksanlığına sebebiyet verir. Peki en yüksek pozitif manyetik alan ne zaman oluşuyor? Tahmin edeceğiniz gibi güneş doğmadan önceki 2 saatlik bölümde ortaya çıkıyor. Bu vakti de seher vakti deriz. Dolayısıyla sessizlik içinde ozon soluyarak hem fiziksel hem de zihinsel bir uyanışın anahtarı bu vakittir. Dinimizde ve hemen hemen bütün inanışlarda bu vakitte uyanık olmak, ibadet, dua ve meditasyon yapmak zorunlu kılınmıştır. Bu saatte uyanık olmak insanın pozitif enerjisini yükseltir. Olumlu düşünmeye meyilli ve motive kılar. Zihinsel berraklık en üst seviyededir. Bu yüzden çoğu başarılı insanın bu vakitlerde çalıştığını okuruz. Örneğin Stephen King gibi çoğu yazar bu vakitlerde düşünmeye ve yazmaya başlar. Steve Jobs 6'da uyanıyordu. Warren Buffett, Apple CEO'su Tim Cook, Jeff Bezos ve Twitter'ın kurucusu Jack Dorsey 6'dan önce kalkıp sabah rutinlerini yapıyorlar. Başarılı ve zengin insanların %90'lık bölümünün güneş doğmadan kalktığını söyleyebiliriz. Neden zengin dedim? Çünkü bu saatlerde uyanık olmak aynı zamanda bereket demek. Yani azın çoğalması veya çoğun artması. Tüm erken kalkanlar zengindir diyemeyiz belki ama zenginler erken kalkarlar. Bu saatleri uyanık geçirmek insanı daha üretken, verimli ve yaratıcı kılar. Şimdi ben sabah insanı değilim, gece kuşuyum, gece daha verimli çalışıyorum diyebilirsiniz. Elbette böyle olanlar vardır ama nadirin nadiri. Diğerleri yani çoğunluk süper üretken şeyler yapmaz, yapamaz. Ben de gececiyim deme çünkü değilsin. Sadece kolayına geldiği için onları taklit ediyorsun. Belli başlı şeyler yapıyorsun. Youtube videosu izlemek, sosyal medyada surf veya oyun. Yani hiç ihtiyacın olmayan şeylerle geceyi geçiriyorsun. Geceler, özellikle gecenin ilk saatleri uyku içindir. Haricinde ne yapıyorsanız yaratılışınızın aksinedir. Karanlık bastığında vücudunuzun yazılımı gereği otomatik uyku modu açılır. Ve melatonin hormonları salgılanır. Kafeyinle gözlerinizi mavi ışığa maruz bırakarak uykuya direnmek sizi bitkinleştirir, sersemletir ve uyuşturur. Çünkü biyolojik kodunuzu yeniden yazmaya çalışıyorsunuzdur. Ve başarısız olmanız neredeyse kesin. Bu yüzden vaktinde yatmak ve derin bir uyku çekmek aşırı önemli. Peki iyi ve sağlıklı bir uyku için ne yapmalı? Öncelikle yatmadan önce çok ve ağır yemekten kaçınmalısın. İkincisi en az, en az 2 saat önce mavi ışıktan olabildiğince uzak durman lazım. Tamam bu çok zor. Televizyon, telefon falan ama yapılamayacak şey değil. Bildirimlerini kapat. Kendine hakim ol. Alternatif bir şeyi telefonun yerine koymayı dene. Mesela kitap okumak gibi. Üçüncüsü ve belki de en önemlisi yatmadan önce muhakkak güneş doğmadan kalkmaya niyet etmelisin. Bunun için kendini heyecanlandırabilirsin. Yani düşünsene herkes uyurken sen uyanık olacaksın ve güne 3-0 önde başlayacaksın. Ayrıca lütfen sadece bir tane alem kurun. İşte 6.35 gibi ya da 5.45 gibi. 5 tane üst üste alarm kurarsanız olmaz. Bir sonrakine kalkarım diye 5 kere uyuyup uyanırsanız beyninizi afallatırsınız. Uyandığınızda da sizi uyanıp tutacak şeyler yapmalısınız. Ama bu kesinlikle telefon olmamalı. Basit egzersizler olabilir. Mesela olduğun yerde ellerini, kollarını açarak 10 kere zıplayabilirsin. Günün plan ve programını yapabilirsin. Veya bazıları meditasyon yaparken sen dua edebilirsin. En az 2-3 saat telefondan uzak durmalısın. Belki ilk başlarda zorlanacaksın, başaramayacaksın ama zamanla dirayet gösterirsen sessizliği ve dinginliği sevmeye başlayacaksın. İlk hafta kolay geçmeyecek. 1-2 gün kaçıracaksın belki ama devam. Güneşten önce uyanmayı zorunluluk olarak değil, çok sevdiğiniz bir alışkanlığınız olarak görün ve zihninizi buna göre programlayın. Bireysel olarak kendinize karşı kazanabileceğiniz en büyük zafer bu olabilir. seher vaktinde uyanarak 40 gün geçirirseniz hayatınızın nasıl değişeceğini göreceksiniz. Yani çoğu insan da böyle oldu. Arada çok zorlanacağınız günler olursa ki olacaktır, öğle vakti 30 dakika şekerleme yapabilirsiniz ama bu süre 45 dakikayı geçmemeli. Kolay değil ama doğru olan ve insan fıtratına uygun olan bu. Doğru yerine kolay olanı yapmayı her seçtiğinizde kimliğinizi inşa edersiniz. Kolay olanı yapan bir insana dönüşürsünüz. Örneğin çok uyuyan. Çünkü disiplin özgürleştirir. Daha fazla özgürleşmek istiyorsan hayatını daha fazla disipline etmen gerekiyor. Hayata disiplinsizlik üzerine kurulan herkes ailesinin, patronunun, eşinin, başkalarının yani sistemin kölesi olmaya mahkum. İnsanların %90'ı günün birinde her şeyin kendiliğinden yoluna gireceğini çünkü kendilerinin özünde iyi olduklarını düşünürler ve beklerler. Hareket edip değişmek ve değiştirmek için çabalamadan kaybederler. Ancak kimse size bir şey boşlu değil. Daha motive, çalışkan, verimli ve zinde olmak istiyorsan güneş doğmadan uyan ve bunu 40 gün aksatmadan yapmaya çalış. Alışkanlık haline gelebilmesi için bir süre tekrarlayan davranışları sürdürmek biyolojik bir zorunluluk. Kendiliğinden olmaz. Bazı araştırmalar alışkanlık edinebilmek için 21 gün tekrar edilmesini öneriyor. Size kalmış. Bize sorarsanız at 7 günde, it 7 günde, insan ise yaşı gününde iyileşir. Bizi izleyen 18-24 yaş arası güzel bir kitle var. Örneğin 23 yaşındaysan 23 gün devam et. Sonra tekrar buraya gel ve yorum at. Bekliyoruz. Tek tek okuyacağız.
