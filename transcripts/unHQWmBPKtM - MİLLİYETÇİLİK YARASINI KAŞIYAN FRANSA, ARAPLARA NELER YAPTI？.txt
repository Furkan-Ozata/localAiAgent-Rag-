0:00:00 - 0:14:34 Speaker A: Tehlikenin farkında mısınız? Her yanımız Araplar sardı. Bunlar zaten zamanında bizi satmıştı. Hepsi aynı. Al birini, vur ötekine. Gibi ötekileştirici ifadeler son yıllarda hayatımızda oldukça yer edindi. Oysa geçmişte bu tür milliyetçi söylenmeleri görmek pek de mümkün değildi. İmparatorluklar döneminde birçok farklı inanç ve etnik grup birlikte yaşarken genellikle farklılıklar bir üstünlük nişanesi olarak kabul edilmiyordu. Ancak 19. yüzyıl dünya için yeni bir dönüm noktası oldu. Avrupa'da ulus devletlerin inşasıyla başlayan dönem İmparatorlukların çöküşünün habercisiydi. Osmanlı İmparatorluğu da bu akımdan nasibini aldı elbet. İlk olarak Balkanlarda başlayan bağımsızlık talepleri dalga dalga İmparatorluğun her köşesinde yayıldı. Hristiyanların kopuşu daha hızlı gerçekleşti. Zira Müslümanlar ümmetçi bir anlayışla varlıklarını sürdürürken Hristiyanlar Avrupalı dindaşları gibi kendi ulus servetlerini kurmak istediler. Lakin bu durum Napolyon'un Mısır'ı işgal etmesiyle değişti. Müslüman tebaa içerisinde çoğunluğu oluşturan Araplar dünyanın geri kalanı gibi uluslaşma sürecine dahil oldular. Yaşanan tüm bu hadiseleri daha iyi anlayabilmek için tarihi geriye sarmamız gerekiyor. İslamiyet öncesi Araplarda kabilecilik anlayışı oldukça önemliydi. Aile atârikil yapıya göre kurulduğu için kabileler de bu mantıkla şekillendi. Arap kavminde nesep kavramı yani aynı soydan olmak büyük bir öneme sahip. Ancak İslam dininin kabulü ile kabilecilik anlayışı büyük bir kırılma yaşadı. Hz. Muhammed'in veda hutbesinde beyan ettiği şu sözler önemli bir değişimi işaret ediyordu. Arap'ın Arap olmayana, Arap olmayanın da Arap üzerinde üstünlüğü olmadığı gibi kırmızı tenlinin siyah üzerine, siyahın da kırmızı tenli üzerine bir üstünlüğü yoktur. Üstünlük ancak takvadadır. Araplar gibi diğer milletler de İslamiyeti yaşamaya başladıklarından itibaren birlikte yaşama motivasyonlarını kavmiyetçilikten değil daha çok ümmetçilikten yani dinden almaya başladılar. İslam hilafetinin ilk 30 yılında başarıyla uygulanan ümmetçilik Emevilerle birlikte sekteye uğradı. Şam valisi Muaviye'nin kendi hilafetini ilan etmesiyle başlayan dönemde Arap milletinin üstünlüğüne dayanan kabileci bir devlet anlayışı yerleşirken Araplık üstün bir kimlik olarak öne çıkıyordu. Yaklaşık 90 yıllık Emevi iktidarı Abbasilerin yönetimi ele geçirmesiyle sona ererken İslam'ın esaslarına hızlı bir geri dönüş yaşandı. Bu durum 1800'lere kadar Arap dünyasında büyük ölçüde varlığını İslam coğrafyası daha çok Adem merkezi içi yönetimler çatısı altında birleşirken 19. yüzyıl Avrupa'da kanun olaylara şahitlik ediyordu. Fransa'da Jacobenler monarşiyi alaşağı edip yerine cumhuriyeti ilan ettiler. Fransız sömürge orduları kendi tasarladıkları medeniyet anlayışını bu defa da doğuya taşımak istiyordu. Napolyon Bonaparte öncülüğündeki Fransızlar 1798'de Piramitler Savaşı adı verilen savaş ile Osmanlı birliklerini mağlup ederek Mısır'ı işgal ettiler. Haçlı seferinden bu yana ilk defa bir Avrupalı güç İslam coğrafyasında sefer düzenlemiş ve toprak elde etmişti. Elbet bu durum Müslümanlar için oldukça tarihi bir kırılma anıydı. Napolyon, Büyük İskender gibi kendisini dünyaya tanıtmak istiyordu. Bu nedenle Mısır'a yönelik planları oldukça kapsamlıydı. Sadece askeri birimlerle değil elbet. Napolyon beraberinde getirdiği onlarca bilim adamı ile Mısır'ın tarihi ve sosyal yaşantısı üzerinde geniş araştırmalar yaptırdı. Amerika'nın Orta Doğu'da arzuladığı demokrasi anlayışı yeni değildi. Zira medenileştirme misyonunun baş aktörü Napolyon, Mısır'a getirmek istediği uygarlığı şöyle ifade ediyordu. Uygarlık, bir taraftan ticareti teşvik etmekle, bir taraftan da matbaayı, Fransız dilini, eğitimi, tıbbı, koruyucu hicam ve sanatı bu yeni coğrafyaya tanıtmak ve yerleştirmekle sağlanabilirdi. İşgal sonrası çok kısa bir sürede Mısır kendi öz değerlerinden koparılarak uygarlaşmaya başlıyordu. Napolyon ayrıca eski ahit, yeni ahit, Kur'an-ı Kerim, hadis kitapları, mitolojiyle ilgili eserler gibi onlarca kitabı da yanında getirmiş ve böylece bölge insanının değerlerini batı felsefesiyle bütünleştirmek için gerekli atılımları yaptırmıştı. Her yerde İslam adına savaştığını kanıtlamaya çalışıyor, söylediği her söz Arapça'ya çevriliyordu. Napolyon, kendini Mısırlılara zorla benimsetmek için gücünün yetersiz kaldığını görür gibi olduğunda yerel imamlara, kadılara, müftülere, ulemaya, Kur'anı Fransızlar lehine tefsir ettirdi. Sömürgecilerin kültür ve inanç üzerindeki emperyal çalışmaları sonucunda halkın itimat gösterdiği bazı din adamlarının Napolyon'un safında yer alması işgalin meşrulaştırılmasını kolaylaştırmıştır. Fransız donanması İskenderiye önlerinde demirlediği sırada şehir halkı işgale direnirken şehrin ileri gelenleri Napolyon'un davetine katılma konusunda adeta birbirleriyle yarış içerisinde bir tavır sergilediler. Bunlarla yetinmeyen Napolyon, Mısır'ın tarihinde köklü değişiklik yapmaya niyetliydi. Beraberinde getirdiği 170 tane bilim adamı içerisinde sanatçılar, arkeologlar ve tarihçiler vardı. Bunlar için Mısır Enstitüsü kuruldu. Nil Havzası'nda yaşanan canlıları, doğu musikisini, Mısır'ın eski şehir kalıntıları ve ören yerleri gibi onlarca çalışma gerçekleştirirler. Bu çalışmaların sonucunda 24 ciltlik Mısır'ın tasviri kitabı ortaya çıktı. İşgalin ardından ilk adım eğitim alanında atıldı. Kahire'de Fransız çocuklarına eğitim veren iki okul açıldı. Ayrıca Arapça baskı yapan bir matbaa hizmete sunulmuş, siyasi propaganda amacıyla Fransızca yayınlanan iki gazete kurulmuş ve tiyatro gösterileri düzenlenmiştir. Bu ilmi ve kültürel faaliyetler sonucunda milliyetçi hisler Osmanlı Devleti'nin Arap coğrafyasında uyanmaya başlamıştır. Her ne kadar bu işgal dönemi çok kısa sürmüşse de daha sonraki dönemde büyük ekonomik ve sosyal sorunlara sebep olacak Arap dünyasına batılı güçlerin doğrudan müdahalesini getirecek süreci de başlatmıştır. Fransızlar bir yandan kültür ve inanç merkezi değişimleri sürdürürken diğer yandan da bölgede ticari faaliyetleri güçlendiriyordu. Doğu limanlarına giden yolu kısaltmak için tasarlanan Suez kanalı Fransız mühendisler tarafından tasarlanmıştı. İngiltere'nin de işini oldukça kolaylaştıran Kanal Projesi her ne kadar 1859 yılında yapılmaya başlansa da tasarımı muhtemelen Napolyon dönemine tekabül ediyordu. Fransızlar kendi hegemonyalarının dışında bölgede başka bir güç istemiyordu. Birbirleriyle yüzyıllarda savaş halinde olan Fransız ve İngilizler bu defa da Orta Doğu'da karşı karşıya gelecekti. Zira 3 yıllık işgalin ardından İngilizlerin ve Osmanlı İmparatorluğunun iş birliğiyle Mısır tekrardan Osmanlı hakimiyetine geçti. Daha sonra Mısır vilayetine atanan Kavalalı Mehmet Ali Paşa, Osmanlı İmparatorluğunun batılılaşma hamlelerini sürdürerek birçok Mısırlı öğrencinin Avrupa'da bilhassa Fransa'da eğitim almasını sağladı. Aynı dönemde İstanbul'da da onlarca öğrenci Paris'e gidecek, döndüklerinde İttihat ve Teraki Partisi altında Türk milliyetçiliğini yaymaya başlayacaklardı. Avrupa'da eğitim alan Mısırlı gençler takip eden yıllarda Arap milliyetçiliği etrafında şekillenen entelektüel sınıfı oluşturacaktı. 1820 yılında özellikle Amerikalı protestan misyonerlerin Lübnan ve Suriye'de faaliyete geçmesiyle bölge Hristiyan Araplar arasında milliyetçiliğin yükselişine şahitlik ediyordu. Bu anlamda Fransız devriminin ihracı yaklaşık 60 yıl sonra bölgeyi etkisi altına almaya başarmıştı. Hristiyanlar bu süreçte çeşitli imtiyazlara kavuştular. Akabinde Orta Doğu'da birçok misyoner okul açıldı. Süreç Fransız Cizvitleri ve Amerikan Protestan Misyonerleri tarafından yürütülmekteydi. Fransız Cizvitlerinin bu bölgedeki faaliyetleri 1625 yılında başlamıştı. Amerikalılar ise bölgeye 1820 yılında girmeye başladılar. Aslında Fransız cizvitlerinin tekrar buraya dönmelerinde Amerikan misyonerlerin etkisi oldukça büyüktü. Çünkü bölgeye gelen Amerikalı misyonerler Presbyterian idi ve Katolik Hristiyanları protestan yapmaya çalışıyorlardı. 1866'da Beyrut Amerikan Koleji'nin 1875'te Fransız Saint Joseph Üniversitesi'nin kurulmasıyla Avrupa kültürünün yanı sıra Arap tarihi, dili ve edebiyat üzerinde de derinlemesine çalışmalar yapılmıştır. Nihai hedef batı değerlerine bezenmiş seküler milliyetçi bir nesil yetiştirmekti. Suriyeli Hristiyan entelektüeller misyoner okullarda aldıkları eğitimle Mısır ve Suriye'de gazete ve dergi çıkararak bölge halkını etkilemeye başarmışlardır. Öncesinde İstanbul ve Kahire'de devlet tarafından yayınlanan gazeteler genellikle resmi haberlere yer verirken Fransızca, Rumca ve Ermenice gazeteler bulunmasına rağmen Arapça gazeteler neredeyse hiç yoktu. Ancak 1860'lardan itibaren matbaanın yaygınlaşmasıyla Arap yazar ve okuyucuların artması ve sağlanan nisbi özgürlükler sayesinde Arapça gazete ve dergiler yayınlanmaya başladı. Bu dönemi takip eden yıllar içerisinde ise matbuat büyük ölçüde Lübnanlı Hristiyanların kontrolüne geçti. Misyoner okullarda eğitim gören Nasif el-Yazıcı, El Cevahip gazetesinin yayıncısı Ahmet Faris ve Medreset-ül Vataniye okulunun kurucusu Maruni Hristiyanlarından el-Bustani gibi isimler Arap milliyetçilinin önemli temsilcileri oldular. Bu okulların Arapçayı eğitim dili olarak benimsemesi Arap milliyetçilinin güçlenmesinde büyük bir rol oynadı. Aynı dönemde Osmanlı egemenliğine karşı olmayan ümmetçi Arap düşüncesi giderek ayrılıkçı ve Arap milliyetçiliği zeminine kaymaya başladı. Müslüman Arap entelektüellerin genel düşüncesi Osmanlı himayesi altında İslami bir uyanış gerçekleştirmekti. Buna karşılık batılı okullarda eğitim görmüş Hristiyan Arapların düşüncesi ayrılıkçıydı. Çünkü onların sosyal durumu Müslüman halka kıyasla daha zayıftı ve onlarla eşit konuma gelebilmek için dini kimliğin ötesinde yeni bir üst kimlik yaratılması gerektiğini savunuyorlardı. Bu üst kimlik, Arapça konuşan halkların bir araya geldiği, Osmanlı'nın dışında layık bir siyasal birimi oluşturmayı amaçlıyordu. Osmanlı karşısında bu ayrılıkçı fikirleri benimseyen aydınlardan biri de Necip Azuri idi. Hristiyan olan Azuri, Osmanlı'nın Araplara ciddi anlamda zarar verdiğini söylüyordu. Azuri'ye göre bağımsız bir Arabistan mutlaka kurulmalı ve devlet kesinlikle seküler olmak zorundaydı. Arap milliyetçiliği modern anlamda ilk kez eski Osmanlı bürokratı olan Satı el-Hüsri tarafından da ortaya konmuştu. El-Hüsri, Arap ulusu kavramını sadece Asya'nın Arap bölgeleri için değil Arapça konuşanları içerecek biçimde kullanmıştır. Husri de Necip Azuri gibi layık temelli Arap milliyetçiliğini savundu. Ona göre din siyasi anlamda bir topluluk oluşturamayacağından İslam evrenselliği Arap milliyetçiliği için tehlikeliydi. Milliyetçilik Araplar arasında her bölgede aynı şekilde gelişmedi elbet. Suriye ve Mezopotamya bölgelerindeki Araplar arasında ortaya çıkan milliyetçilik akımları ile Arabistan'daki akımlar arasında belirgin farklar vardı. Örneğin Suriye'deki Şam, Beyrut, Kudüs ve Hayfa gibi şehirlerde 19. yüzyılda Avrupa'da gelişen milliyetçilik akımlarının etkisiyle şekillenen bir Arap milliyetçiliği ortaya çıkarken Arabistan'da ise Vahabiliğin tesirinde şekillenen daha dini ve kabileci bir milliyetçilik gelişmiştir. Mısır'da ise Avrupa'nın Müslümanlar aleyhine ilerleyişine bir tepki ve İngilizlerin Mısır'da uygulamalarına karşı bir reaksiyon olarak İslam modernizmi ve Mısır milliyetçiliği şeklinde kendini göstermiştir. 1908'de Osmanlı Devleti'nde darbe ile yönetime el koyan İttihat ve Teraki'nin layık ve milliyetçi politikaları Balkanlarda olduğu gibi bölgede Arap milliyetçiliğini de dolaylı olarak güçlendiren bir diğer faktördü. İttihat ve Teraki iktidarının Arap vilayetlerinin merkezleştirme politikası okullarda ve mahkemelerde resmi dil olarak Türkçe'nin kullanılacağına dair karar alması Arap toplumunda asimile edilme endişelerini güçlendirmişti. Şerif Hüseyin'in isyana giden süreçte 1913 yılında Fransa'da Arap kongresi düzenlendi. Temsilcilerin büyük bir bölümü Hristiyan Araplardan oluşuyordu. Arap vilayetlerinin özelliği Arapların merkezi yönetiminde yer almaları ve Arapçanın Türkçe ile birlikte Osmanlı Devleti'nin resmi dili olarak tanınması kongrede dile getirilen talepler arasındaydı. 1916 yılına gelindiğinde Mekkeli Şerif Hüseyin'in Osmanlı Devleti'ne karşı başlattığı isyan Batılı müttefiklerinin yoğun desteğiyle gerçekleşti. Ancak isyan sonrası imzalanan Sykes-Picot Antlaşması uyarınca İngiltere ve Fransa Mekke Şerifi Hüseyin'in hayal ettiği Büyük Arap Krallığı'nın kurulmasına izin vermeyip bölgeyi kendi aralarında paylaştılar. Milletler Cemiyeti'nde de onaylamasının ardından oluşturulan uydu devletlerden Lübnan ve Suriye, Fransa'nın, Irak ve Filistin ise İngiltere'nin MAMDA yönetimine bırakıldı. 1922'de ise Filistin topraklarında 5. bir devlet olarak Gürdün kuruldu. 1998 yılında enteresan bir hadise gerçekleştirdi. Mısır hükümeti Napolyon'un seferinin 200. yıldönümünü kutlamak için etkinlikler düzenlemeye karar verdi. Fransa-Mısır yılı adı altında gerçekleştirilen bu kutlamalar Mısır basını ve entelektüeller arasında sömürgeciliğin doğası üzerine yeniden düşünülmesine yol açtı. Napolyon'un seferi sırasında Fransa'ya karşı bir öfke veya dargınlık olmadığı aksine bu dönemin bilimsel ve kültürel değişimin sürecinin başlangıcı olduğuna inanılıyordu. Napolyon'un Mısır işgali bazılarının gözünde Büyük İskender'e özenen Napolyon'un bölgeye medeniyet getirme isteği olarak görülüyordu. Ancak Fransa'nın Mısır seferini kanlı bir işgal olarak nitelenler de vardı elbet. Tartışmanın kaynağı Sömürgecilik ve Mısır milliyetçiliğinin temel anlatıları ile ilgiliydi. Bu nedenle seferin sefer mi yoksa işgal mi olarak adlandırılması gerektiği konusunda bir uzlaşı sağlanamamıştı. Fransa'nın Napolyon önderliğindeki Mısır işgali, Arap milliyetçiliğinin yükselişinde belli bir rol oynadı. Ancak bu işgal sadece Arapların ulusal bilincini ve bağımsızlık arzularını güçlendirilmekle kalmadı. Aynı zamanda batılı devletlerinin çıkarları doğrultusunda manipüle ettiği derin acılara yol açtı. Sömürgecilerin başlattığı savaşlar ve uluslaşma süreci Müslüman coğrafyasında genel bir huzursuzluğa neden oldu. Farklılıkların barış içinde yaşaması yerine her geçen gün artan düşmanlaştırma politikalarıyla karşılaşıyoruz. Özellikle Orta Doğu'daki yaşanan acılara karşı büyük ölçüde dindarlar ve sekülerler milliyetçi bir perspektifle hareket ediyorlar. Bu da bana dokunmayan yılan bin yıl yaşasın mantığına yol açıyor. Milliyetçilik sorunları daha da karmaşık hale getiriyor ve insanlar arasındaki düşmanlık duygularını gün geçtikçe körüklüyor.
