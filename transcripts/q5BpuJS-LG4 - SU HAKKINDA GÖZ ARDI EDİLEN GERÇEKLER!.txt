0:00:00 - 0:09:36 Speaker A: Dünya nüfusunun artması ve büyüyen ülkelerin gelişme, zenginleşme hırsı suya olan talibi gün geçtikçe arttırıyor. Su hayatın temel parçası. Azalması veya sınırlanması savaş ve çatışma riskini büyütür. Anadolu'nun herhangi bir köyünde kavgaların, ölümle başlayan kan davalarının tarlalara paylaştırılan suyun kullanımı yüzünden çıktığını duymuş veya bizzat yaşamış olabilirsiniz. Ki bu bizim gibi suyun bol olduğu bir coğrafyada böyledir. Köyden daha büyük toplulukları düşünün birden. 2050 yılına kadar su sıkıntısı çeken ülkelerin sayısının 54'ü bulacağı tahmin edilmekte. Dünya genelinde de su yüzünden savaşların yaşanacağı bir döneme girmiş olabiliriz. Ya da hali hazırda, çok konuşulmasa da su yüzünden zaten savaş halinde olan ülkeler var. Bu videoda sudan sebeplerle oluşacak çatışma ve savaş senaryolarını konuşacağız. Su savaşları ihtimali araştırılırken buna sebep iki nedenden bahsedilir. Birincisi artan nüfus ve taleple birlikte su kıtlığı, ikincisi küresel ısınma ve iklim değişikliği. Dünya nüfusu 80 milyarın üstünde ve artmaya devam ediyor. Bu artış basit mantıkla suya olan gereksinimin de yükselmesi anlamına geliyor. Dünya su rezervlerinin %97.5'i okyanuslarda ve denizlerde tuzlu su olarak bulunur. Geriye kalan %2.5 ise tatlı su. Ancak bu %2.5'un büyük bir kısmı da kutuplardaki buzullar. Yani tüm insanlığın kullandığı su miktarı %1'i ancak buluyor. Bu oranın %70'i de tarım sulaması için kullanılıyor. Paylaşılamayan ve çatışmalara sebep olan su sadece ondalık paylar. Neyse veriler kısaca şuna çıkıyor. Daha fazla insan daha fazla su tüketimi demek. Diğer neden iklim değişikliği ise nüfus artışından daha büyük bir tehdit olarak görülüyor. Yağış rejimlerindeki değişiklikler, kuraklık, buzulların erimesi ve doğal afetler. Bundan dolayı dünya devletleri iklim değişikliği ile mücadele adı altında büyük organizasyonlar tertipliyor ve ülkelerin uymaya mecbur kılınacağı yeni yükümlülükler getiriyorlar. Şimdi bu iki durumu inceleyelim. Su kaynaklarının sınırlı olduğu söylemi yaygın bir şekilde dile getirilse de gerçek öyle mi? Şimdi dünya üzerindeki su miktarının sabit olduğu kabul edilir. Buharlaşma, yağış ve su döngüsü sayesinde sürekli yenilenir. Su döngüsü önemli. Su döngüsü kapalı bir sistemdir. Su hal değiştirir, sürekli hareket halindedir ve bulunduğu bölgelerdeki seviyesi devamlı değişir. Ancak miktarı artmaz veya azalmaz. Aslında dünya bugün milyonlarca yıl öncesinde de var olan suyu kullanır. Aynı su denizler ve okyanuslardan atmosfere, oradan yeryüzüne ve altına, oradan tekrar atmosfere adeta sonsuz bir devinim içerisindedir. Yani dünyada bulunan toplam su miktarı zamanla değişmiyor. Su kaynaklarının yetersizliği genellikle nüfus artışından değil eşitsiz dağılım ve kötü yönetimden kaynaklanıyor. Örneğin Afrika'nın birçok bölgesi su sıkıntısı çekerken diğer bölgelerde su israfı söz konusudur. Dolayısıyla suyun tükenmesi onun varlığından çok yönetimi, korunması ve dağıtımı ile ilgilidir. İşin aslı su kaynakları sınırlı değil İnsanlığın hırsları sınırsız. İkinci neden küresel ısınma ve iklim değişikliği nüfus artışından daha büyük bir tehdittir. Yağış rejimleri atmosfere salınan gazlarla etkilenir. Kapitalist dünyanın sınırsız ve kontrolsüz büyüme hedefi suyun kullanımı ve tüketimi noktasını büyük zararlar veriyor. Çünkü büyük endüstriyel tesisler, kar odaklı üretim yapan uluslararası şirketler bitmeyen para hırslarını sürdürebilmek için aşırı su tüketimine ihtiyaç duyarlar. Örneğin pamuk üretimi büyük miktarda su tüketen bir faaliyettir ve bir kot pantolonu üretebilmek için yaklaşık 10 bin litre su gerekir. Daha fazla kar için daha fazla kot üretilmesi gerekir. Moda bahanesiyle bir insanın gereksiniminden daha fazla ve farklı kot satın alınması ihtiyacı yaratılır. Günün sonunda her insan en az 10 pantolon edinir ve her sene modayla bunlar sürekli değişir. Bu süreçte kimse kirlenen suyun doğaya tekrar salınmasını, üretimde havaya salınan gazın atmosferi etkisini gerektiğince incelemez. Çünkü ihtiyaç. Halbuki bunlar görmezden gelinerek küresel ısınma ve iklim değişikliğine İneklerin çıkardığı gazların sebep olduğu yalanı büyütülüyor ve yayılıyor. Hayvancılık sektörünün küresel sera gaz emisyonunun etkisi, endüstriyel tesislerin havaya, suya verdiği zararlar yanında çölde kum tanesi, denizde damla mesafesindedir. Coca-Cola, Hindistan'da faaliyet gösterdiği birçok bölgede yer altı sularını çekerek fabrikalarını çalıştırır. Bunun sonucunda çevre köyler su kıtlığı ile karşı karşıya kalır. Kapitalist sistemin büyüme hırsı yalnızca su tüketimi ile sınırlı değil. Aynı zamanda su kaynaklarını kirletmekte de büyük bir rol oynar. Fabrikalar ve endüstriyel tarım faaliyetleri atıklarını doğrudan nehir ve göllere boşaltarak su kaynaklarını kullanılmaz hale getirir. Suyun kontrolü ülkeler için hayati ciddiyete sahiptir. Sadece kullanım içinde değil, ulaşım ve taşıma yolu olarak da kullanılan nehir ve kanallar da ulusal çıkarlara hizmet eder. İsviçre'den başlayıp Hollanda'da denize dökülen Rennehri, Batı Avrupa ve özellikle Almanya için kaybedilemeyecek bir kaynaktır. Artan sıcaklıklarla düşen nehir seviyesi 2022'de Alman lojistiğini etkilemiş ve önlem almak için çalışmalara başlanmıştır. Belki yakın gelecekte herhangi bir tehlike görünmüyor olabilir fakat aşırı sıcaklık ve kuraklıkla beraber Ren Nehri, Fransa, Hollanda ve Almanya gibi ülkeler arasında ciddi sorunları ortaya çıkarabilir. Bu 20. yüzyıl ortalarına kadar savaş ve kanla boğuşan Avrupa için göz ardı edilemeyecek bir gerçek. Kriz ve çatışma başladığında su, Avrupa için her şeyden önemli hale gelecektir. Su yüzünden çıkabilecek çatışma ve savaşlara gebe diğer bölgelere bakacak olursak Dicle ve Fırat Havzası Orta Doğu su kıtlığı nedeniyle dünyanın en hassas bölgelerinden biridir. Bölgedeki kuraklık, su kaynaklarının paylaşımı ve stratejik önemi çatışma riskini arttırıyor. Bu anlamda Türkiye'de doğup Irak ve Suriye'ye akan Fırat ve Dicle hem bir nimet hem de korunması elzem milli hazinelerdir. Ürdün Nehri Havzası Ürdün Nehri, su kaynakları açısından kritik bir öneme sahip. Şeria Nehri olarak da bilinen bu su, Taberiye Gölü yani Celile'den Ölü Deniz'e kadar uzanır. Ve Ürdün, İsrail ve Filistin arasında doğal sınır kabul edilir. İsrail'in büyük ölçüde kontrol ettiği bu nehir, Filistin ve Ürdün içinde hayati. İsrail suyun büyük bir kısmını tarım ve içme suyu için kullanıyor. Bu da Filistin ve Ürdün'ün payına düşen miktarı sınırlıyor. İşgal altındaki Golan Tepelerinin stratejik önemde olmasının bir başka sebebi de bölgenin su kaynağı olmasıdır. Golan Tepelerinden gelen nehirler ve yaraltı suları İsrail'in en büyük tatlı su rezervi olan Taberiye Gölünü ve Ürdün Nehrini besler. Bu göl, İsrail'in içme suyu, tarım ve sanayi için kullandığı suyun büyük bir kısmını karşılıyor. İsrail su ihtiyacının yaklaşık %30'u doğrudan Golan Tepelerinden sağlanmaktadır. Bu nedenle Golan Tepeleri askeri anlamda stratejik olduğu gibi su kaynakları açısından da stratejiktir. Nil Nehri Havzası Nil, Mısır ve Sudan için bir yaşam kaynağıdır. Ancak Nil'in ana su kaynağı olan Mavi Nil'in geçtiği Etiyopya, Hedesi Barajı, Büyük Etiyopya Rönesans Barajını inşa etti. Baraj, suyun Mısır ve Sudan'a akışını kontrol edebilir. Bu da Mısır'ın tarım ve içme suyu kaynaklarını tehdit demek. Etiyopya, barajın enerji üretimi ve kalkınma için hayati olduğunu savunurken, Mısır barajın dolum sürecinde su miktarının azalmasını varoluşsal bir tehdit olarak görüyor. Tabi bu durum askeri bir müdahale ihtimalini de güçlendiriyor. 2020 yılında Etiyopya barajın ilk dolumunu tek taraflı olarak başlatmıştı. Bu durum Mısır ve Sudan'ın tepkisini çekti. Mısır Cumhurbaşkanı Sisi, Nil'in tek damlasının bile Mısır için kırmızı çizgi olduğunu ve gerektiğinde askeri müdahale seçeneğini göz ardı etmeyeceklerini belirtti. Hindistan-Pakistan, Hindust Nehri Hindust Nehri Hindistan'dan doğarak Pakistan'a akar. 1960 yılında imzalanan Hindust Su Anlaşması nehrin sularının paylaşımını düzenlemişti. Ancak Hindistan'ın kontrol ettiği Keşmir bölgesindeki baraj projeleri Pakistan tarafından anlaşmanın ihlali olarak görülüyor. Hindust Pakistan'ın tarım ve su ihtiyacının %90'ını karşılıyor. Bu nedenle Hindistan'ın baraj projeleri Pakistan için büyük bir tehdit. Hindistan ve Pakistan zaten Keşmir konusunda uzun süredir gergin. Su bu çatışmayı daha da derinleştirebilir. Çin ve Güney Asya Brahmaputra Nehri Brahmaputra Nehri Tibet'te doğarak Hindistan ve Bangladeş'e akar. Çin'in bu nehir üzerinde barajlar inşa etmesi Hindistan ve Bangladeş'in su güvenliğini tehdit ediyor. Hindistan Çin'in nehir akışını sınırlamakla suçluyor. Bu durum iki ülke arasındaki siyasi gerilimi oldukça arttırıyor. Çin-Hindistan sınırındaki diğer toprak anlaşmazlıkları göz önüne alındığında su sorunları bölgedeki tansiyonu gelecekte daha da yükseltebilir. Su, yaşamın temel kaynağı ve insanlığın sürdürülebilirliği için vazgeçilmez bir doğal kaynak. Ekonomik, sosyal ve siyasi sistemlerin merkezinde yer alıyor. Ancak iklim değişikliği, nüfus artışı, hızlı kentleşme, sanayileşme ve yanlış kaynak yönetimi suyun kıtlaşmasına ve bu kıtlığın çatışma risklerini arttırmasına neden oluyor. Su kaynakları yalnızca yaşamın devamlılığı için değil, aynı zamanda uluslararası ilişkilerin şekillenmesinde de kilit bir role sahip. Küresel ölçekte artan nüfus, küresel ısınma, iklim değişikliği ve kapitalist hırslarla suyun yanlış yönetimi çatışma potansiyelini arttıracaktır. Gelecekte suyun paylaşımı ve yönetimi konusunda ortaya çıkacak çatışmalar sadece bölgesel değil, küresel çapta krizleri tetikleyecek boyutta.
