0:00:00 - 0:00:09 Speaker A: Dokuz! İki! Yedi! Altı! Beş! Dört! Üç! İki!
0:00:12 - 0:00:12 Speaker B: Üç!
0:00:12 - 0:00:25 Speaker A: İki bin on yediye girdik lan! Lan iki bin on yediye girdik! İki bin on yedi! Lan iki bin on yediye girdik oğlum! Oğlum 2017'ye geldik lan!
0:00:25 - 0:00:26 Speaker B: 2017!
0:00:26 - 0:00:41 Speaker A: Çok önemli bir şey oldu! Çok önemli bir şey oldu! 2017'ye geldik! 8!
0:00:41 - 0:00:51 Speaker B: 7! 6! 5! 4! 3! 2! 1!
0:00:51 - 0:11:22 Speaker C: Bu video her yılbaşında muhakkak bir kere karşınıza çıkar. 3, 2, 1 ve 0. Çok önemli bir şey oldu. Hoş geldin yeni yıl. Gülümseylek izlerken video bir düşünce kıvılcımı atıyor. Ne yapıyor bu insanlar? Neden bu kadar sevinçliler? Zamanında atlama mı yapıyoruz? Savaşlar, katliamlarla harika bir sene mi geçirdik? Ya da önümüzde muazzam güzelliklerin olacağı bir evreye mi adım atıyoruz da onun mu heyecanı bu coşku? Aslında hayatımızda değişen hiçbir şey yok ve bunu kutlayan da herkes biliyor. İnsanın hayatında bir sene geride kaldı diye kimse çılgınlarca sevinmez, son derece anlamsız. Gerçeği, hakikati saklamadan her şeyi yerli yerine oturtmak gerekirse 31 Aralık gecesi hazların eğlence kılıfı altında tatmin edilmesinden başka hiçbir anlam taşımıyor. Ne var bunda? Masum bir kutlama, yılda bir gün eğleniyoruz işte. Niye bu kadar sorun ediyorsunuz? diyebilirsiniz ki bunu söyleyen de çok. Peki dünyada en çok alkolün tüketildiği gece hangisidir desem? Doğru tahmin ettiniz, 31 Aralık. Ya dünyada en çok suçun işlendiği gece hangisidir? Evet, 31 Aralık. Ne var bunda eğleniyoruz denilerek orantısız alkol tüketimiyle gayet normal. Peki dünyada en çok cinayetin işlendiği gece yine yılbaşı gecesi. O kadar da masum değil bu kutlamalar o zaman. Elbette bu tartışmaların bir sonu yok. Bir taraf Hristiyanların bayramını kutluyorsunuz diyor. Diğer taraf hayır yılbaşı ve Noel farklı şeyler iddiasında. Peki öyle mi? Yılbaşı ve Noel özünde Hazreti İsa ve doğumuyla ilgilidir. Ve birbirinden ayırmak oldukça zor. Zira bu kavramlar birbirinin içine girmiş vaziyette. Noel, latince natalis kelimesinden türemiş. Natalis, doğum, doğuş demek. Hristiyanlıkta natalis, domini ifadesi Rabbin doğma anlamında kullanılıyor. Noel dendiğinde her ne kadar tarihlerde bir ittifak olmasa da insanın doğumu kastedilir. Batıda, Katolik ve Protestanlarda 25 Aralık, Ortodokslarda ise 6 Ocakta. Noel'in diğer adı Christmas. Christ-Mes, Mesih ayin demek. Bu bayramla Hristiyanlık'ta Tanrı'nın oğlu kabul edilen İsa'nın yeryüzüne inip inananlara ışığı getirmesi kutlanır. Bu olay Tanrı'nın yeryüzünde cisimleşmiş halinin yani İsa'nın görünmesidir. Bundan sonrası için kafalar karışabilir, Hristiyanlık ve Paganizm konulu daha ayrıntılı bir video yapacağız inşallah. Şimdi miladi takvim yılı başlangıcı olan yılbaşına gelince Noel bayramı ile içerik olarak bir ilgisinin olmadığı söylenebilir. Çünkü Noel'de Hz. İsa'nın doğumu kutlanırken yılbaşı gecesi ise takvimde bir senenin dolduğu bir sayı ilerlediğimiz anlamına geliyor. Ancak 31 Aralık'ı bir ocağa bağlayan gece düzenlenen eğlenceler, Nohan Schellingler ile ortaya çıkmış ve benimsenmiş bir kutlama biçimidir. Nasıl? Tüm dünyada kullanılan Gregorian takvimi başlangıcı İsa'nın doğumu olarak alır ki ismini Papa XII. Gregorius'tan almıştır. Yani hepimizin kullandığı milattan önce, milattan sonra tamlamalarındaki milat kimin miladıdır? Hz. İsa'nın. Batılılar İsa'dan önce İsa'dan sonra der. Her ne kadar farklı şeyler olduğu iddia edilse de işin hakikatinde bu iki durum gelenek, uygulama ve çağrışımlarla birbirine karışmış vaziyette. Zaten Hristiyan aleminin tamamında Noel içine yılbaşını da alan iki haftalık tatille birleştirilmiştir. Konunun can alıcı noktası Noel'in menşeği ve Noel babamotifleri. Gerçekten Hristiyanlıkta böyle bir kutlama, ibadet var mı? Noel'in çıkış noktası Batılı Hristiyan kaynaklarda da oldukça karmaşık. Ama işin özü Hristiyanlıkta böyle bir uygulama olmadığı sonradan ithal edildiğidir. Bütün Hristiyan din bilginleri bu konuda ittifak halindedir. Peki nereden alınmış bu uygulamalar? Cevap Paganizm. M.Ö. 3. yüzyılda Pagan Yunanlılar 5-6 Ocak gecesine zamanların doğumu yani Aion dedikleri şeyi kutluyorlardı. Bu Eski Mısır'da Osiris ritüelinde aydınlığın çoğalması kutlamalarının helalleştirilmesinden başka bir şey değil. Hristiyanlığın paganlar arasında yayılım sürecinde kutperestlerin kutladıkları dört bayram vardı. Aydınlıklar Bayramı, İmparatorluk Bayramı, Doğuş Bayramı ve dördüncüsü Tanrının Yeryüzünde Belirişi Bayramı. İşte bu bayramlar Hristiyanlığa adapte edilerek önce İsa'nın vaftizi kutlanmış, M.S. 4. yüzyılda da İsa'nın doğumu ilave edilerek günümüzdeki haline bürünmüş. 25 Aralık tarihi üzerinde de farklı görüşler mevcut. Eski Roma'da kısa günlerin başlangıcı olan 21 Aralık kış gün dönümü 25 Aralık olarak kabul ediliyor. Romalı putperestler güneş ışınlarının gitgide zayıflaması ve azalmasını güneşin kendilerini terk ettiğini yorumluyorlar ve 25 Aralık'ta putperest halk güneşe kurbanlar keserek ibadet ediyorlardı. Bu tarihten itibaren güneşin yeniden zamanla eski haline dönmesini de adakların kabulü olarak değerlendirmişler. Daha sonra Hristiyan olan bu paganlar aynı inanışları sürdürmüşler. Kilisede bu durumu tanrı ışığı ile İsa arasında benzeşme yaparak Hristiyanlığa adapte ediyor. Yine başka bir ayrıntı Milattan sonra 274'te Romalı İmparator Aurelion Sol Invictus mağlup edilemeyen güneş kültünü resmi dini bayram ilan etmiş. Söz konusu 25 Aralık tarihi güneş tanrısı Sol'ün doğum günüdür. Buna göre İmparator güneş tanrısının yeryüzündeki temsilcisi ve bedenleşmiş halini sembolize eder. Yine 25 Aralık Roma'ya İran'dan ithal edilen Güneş Tanrısı Mitra'nın doğum günüdür. Bizans İmparatoru Konstantin bu paganik kültünü Hristiyanlıkla birleştirerek Noel olarak kutlanmasını başlatır. Günün sonunda şöyle diyebiliriz Noel kutlamaları putperest inançların sentezlenerek Hristiyanlığa adapte edilmiş bir gelenek haline gelmiş olmasıdır. Katolik kilisesi Noel'i gece yarısı, güneş doğarken ve sabah olmak üzere üç ayin yaparak kutlar. Noel ayinlerinde İncil'den pasajlar okunur ve ekmek-şarap ritüeli yapılır. Ekmek İsa'nın etini, şarap ise kanını temsil eder. Çoğaltabiliriz ancak şimdilik bu kadarıyla yetinelim. Beyaz sakallı kırmızı cübbeli uçan rengeykli kızağıyla Noel Baba figürü için ise M.S. 3. yüzyıl sonlarında Antalya'nın Demre ilçesinde yaşamış Aziz Nikolas'tan esinlenilmiştir. Fakir ve muhtaçlara gizli olarak hediyeler verdiği rivayet edilir. Ancak bugünkü anlamıyla Noel Baba zamanla oluşmuş hayali ve ticari bir karakterden ötesi değildir. Popüler kültürdeki kırmızılara bürünmüş Tonton Neşeli Dede olarak ilk Noel Baba figürü 1930'larda Coca-Cola reklamıyla ortaya çıktı. Coca-Cola'nın amacı Noel ve yılbaşı kutlamalarında insanların daha fazla kola tüketmesini sağlamaktır ve başarırlar da. Böylelikle her geçen sene Noel ve yılbaşı daha ticari bir boyuta taşınarak karşılıklı hediyeleşmelerle sınırsız eğlence kültürüne dönüşmüştür. Vakayı anlamlandırmak için şu soruyu sormamız lazım. Gerçekten neyi kutluyoruz? Geçen zamanı yeterince değerlendirmiş miyiz yoksa bir yıl daha tüketip aynı döngüyü tekrar mı yaşıyoruz? Alkol ve çılgınca eğlenceler o anın getirdiği geçici kaçışlardır. Ancak sabah kalktığınızda sadece bir baş ağrısıyla değil belki de bir yılın daha anlamını idrak edememiş olmanın boşluğuyla yüzleşirsiniz. Oysa yılın son günü hayatımıza gerçekçi bir şekilde bakmamız için bir fırsattır. Geçmişi düşünmek, geleceği planlamak ve kaybettiğimiz zamanın değerini anlamak. Bir yıl daha ömürden eksilirken bunu sorgulamadan sadece tüketim ve haz odaklı bir şekilde kutlamak hayatın esas anlamını ıskalamaktır. Belki de yeni yıl geçmişin hatalarını anlamak ve geleceğe daha bilinçli bir şekilde adım atmak için bir dönüm noktası olmalıdır. Bir yılın sona ermesi aslında derin bir muhasebe gerektirir. Hayatımızdan bir yıl daha eksilmiştir ve zamanı geri döndürme şansımız ise hiç olmayacaktır. Ancak bu farkındalığa ulaşmaktan çok uzak bir şekilde çoğu kişi bunu alkolle, kontrolsüz eğlencelerle ve anlık hazlarla karşılama eğiliminde. Oysa bu ne kaybolan zamanı geri getirir ne de geleceği daha anlamlı kılar. İşin karşı çıkılan ve her akıl sahibinin üzerine düşünmesi gereken bir de arka yüzü var. Başlangıçta söylediğimiz gibi İnsanlar arzularının tatmini için bu geceyi normalleştiriyor. Alkolün meşrulaştırılması, ahlak sınırlarını ortadan kaldırmak. Öyle ki insanların o gece eğlence adı altında hazlarını istediği gibi ve istediği şekilde tatmin etmesi. O gece işlenen suç çeşitleri nelerdir sizce? Ufak bir aratmayla bir liste oluşturabiliyorsunuz. Kavga, gasp, haneye tecavüz, bıçaklı yaralama, cinsel taciz ve tecavüz ve cinayet. Buradaki psikolojik eşik haddin bir kere aşılması sonucu kötüye meyilin artması ve ahlaksızlığa olan cesaretin yükselmesidir. Hazlar tatmin edildikçe sönmez. Aksine isteğin şiddeti daha da artar. Kişinin irade gücü düşer. Yani sadece o geceye özel olarak düşündüğünüz herhangi bir tutum ve davranış daha sonra tekrarlanacaktır. Neuropsikolojik açıdan bakıldığında haz arayışı dopamin sistemi ile ilişkilidir. Dopamin kişinin ödül odaklı davranışlarını teşvik eder ve sürekli haz peşinde koşturur. Dolayısıyla İstiklal Caddesi'nde o geceye özel zannettiğiniz taciz vakaları sıradan günlerde işe giderken metrobüste de karşınıza çıkar. Yani sosyal ahlakın yozlaşması dediğimiz şeye adım adım yaklaşıyoruz. Diğer nokta Noel ve yılbaşı kutlamaları küreselleşmenin getirisiyle artık sadece birer dini ya da kültürel etkinlik olmaktan çıktı. Evrensel bir tüketim ve eğlence kültürüne dönüşmüş durumda. Medya, reklamcılık ve popüler kültür yılbaşı kutlamalarını sadece bir eğlence etkinliği olarak değil, aynı zamanda modernitenin bir zorunluluğu haline getirdi. Her yerde ışıl ışıl süslenmiş sokaklar, noel ağaçları, hediyeler, yeni yıl yeni başlangıçlar teması, Hollywood filmleri, TV programları ve sosyal medya içerikleri. Özellikle genç nesilleri bu kutlamaların cazibesine çeken unsurlar. Ne var bunda diye düşünecek olursanız eğer, bunun adı asimilasyon. Yani bu kutlamalarla bize ait olmayan bir kültürün unsurlarını benimsemek, kimlik, özdeğer ve inançlarını kaybetmek, bir anlamda organikliğini yitirmek. O gece dünyanın her yerinde aynı gösteri ve şovu izleriz. Dev çam ağaçlarıyla süslenmiş büyük bir meydanda on binler havai fişekler eşliğinde hayatlarında bir senenin daha kaybolduğunu kutlar. Ortak bir kültür haline gelmiştir adeta. Gelenek ve göreneklerin benzeşmesi, daha doğru ifade etmek gerekirse, bizim gibi kendine has kültür, gelenek ve inançları sahip bir milletin yabancı bir toplumun değerlerini benimsemesi uzak olmayan bir gelecekte Tümulusların ortak bir inançla birleşebileceğini gösteriyor. Buradan dinler arası diyalog sürecini atıf yapmakta fayda var. Sonuç olarak geldiğimiz noktada bizi biz yapan inanç ve kültürden uzaklaştık. Arada çok ince bir bağ kaldı ve böyle devam ederse kopması yakın. Ve daha da düşündürücü olan insanların yani bizlerin bunu benimseyip karşı koymaya bile girişmememiz. Bir şekilde kendi irademizle asimile oluyoruz vesselam.
