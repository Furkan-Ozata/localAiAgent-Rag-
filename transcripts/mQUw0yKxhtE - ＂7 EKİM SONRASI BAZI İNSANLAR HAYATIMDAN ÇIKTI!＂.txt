0:00:00 - 0:00:23 Speaker A: Bir imtihan olmasaydı bu dünyaya zaten gelmeyecektik ki. Zaten bedenlenmeyecektik. Ve bütün bu kainat zaten oluşmayacaktı. Bu olduysa bir iyiyle kötünün, pozitifle negatifin savaşı hep olacak. Bence şu anda dünyanın en özgür insanları onlar. Yani dünyayı kurtaracaksa gerçekten gazilerler kurtaracak. Kim bencil, kim menfaatçi, kim cengaver? Filistin kazandı zaten.
0:00:24 - 0:00:25 Speaker B: Biz kazanabilecek miyiz?
0:00:26 - 0:00:30 Speaker A: Kazanırız. Uyandıysanız kazananlardan olacaksınızdır.
0:01:14 - 0:01:18 Speaker B: Öncelikle burada bizimle olduğunuz için teşekkür ederek başlamak isterim. Deniz Uğur Hanım hoş geldiniz.
0:01:19 - 0:01:20 Speaker A: Hoş bulduk teşekkür ederim.
0:01:20 - 0:02:28 Speaker B: Şimdi iki buçuk aydır kelimenin tam anlamıyla bir soykırma şahidi oluyoruz. Bebek, çocuk, kadın, yaşlı binlerce insan kardeşlerimiz Katledildi, katlediliyor, devam ediyor. Yüz binlerce ev harap edildi. Binlerce insan yurdundan sürüldü. Ve bu durum tüm dünyanın gözü önünde hala devam ediyor. Halklar nezdinde fark etmeksizin tepkileri zaten izliyoruz. Bizim coğrafyamızda da tepkiler var. Ama sanki hala daha fazlasını yapabilirdik gibi bir hissiyat da var hepimizde. Yapabiliriz de. Sonra sizin videolarınız çıktı karşımıza. Bir nebze olsun içimizi rahatlattı diyebiliriz. Yani özellikle gazze ile yatıp gazze ile kalkan insanlar için bu çok önemliydi. Bunun için de tekraren teşekkür etmek isterim. Milyonlarca insana ulaştı videonuz. Şöyle başlayalım. 7 Ekim'den sonra Telefonunuzu elinize alıp bu videoyu çekmeye sizi iten şeyler nelerdi? Yani bunu Deniz Uğur'a bunu yapmalıyım dedirten şeyler nelerdi?
0:02:28 - 0:03:29 Speaker A: Şöyle söyleyeyim, ilk başta bunu planlayarak, programlayarak ve düşünerek yapmadım aslında. Sadece en başından beri gözümüzün önünde olup bitenlere inanamayarak, isyan ederek, öfkelenerek her an takip eder hale geldim. Ve gelişmeler oldukça onlara duyduğum tepkileri de özellikle... dünyaya hitap etmesi için İngilizce videolar çekerek o şekilde paylaşmaya başladım. Yani o andaki duygum neyse aslında onu yaptım, duygumla hareket ettim. Vicdani bir tutumdu. Belki bazıları tarafından siyasi bir tutum olarak da karşılanmış olabilir ama sağ olsunlar ciddi bir, çok sadık bir takipçi kitlem var. Onlarla aramızda bir espri haline geldi bu. Bakın işte milyonlarca insan Londra'da köprüde yürüyüş yapıyor, Beyaz Sarayı'nın önünde yüz binlerce insan toplanmış, protesto ediyor kendi devletlerine. Ne kadar çok siyasal İslamcı var, değil mi?
0:03:29 - 0:03:31 Speaker B: Evet, öyle bir yafta da hemen vuruluyor.
0:03:32 - 0:03:54 Speaker A: Hemen, hemen. Yani ya AK Partili oluyorsun, siyasal İslamcı oluyorsun, Arap sevici oluyorsun falan. Böyle çirkin çirkin tabirler de kullanabiliyorlar. Halbuki ben partizan olmadığımı hep söylüyorum. Sadece milliyetçi bir duruşum olduğunu saklamıyorum. Yani ne yapabilirim ki? Damarım bu. Yani seviyorum memleketimi.
0:03:55 - 0:03:58 Speaker B: Ama biz sanki bunu daha yeni yeni keşfediyoruz, öğreniyoruz gibi.
0:03:59 - 0:04:36 Speaker A: Aslına bakarsanız bana bunu söylediler bir sürüsü. Biz sizi niye bu kadar geç keşfettik? Keşke daha önce bulsaydık dediler. Ben de onlara dedim ki dönüp bakalım 20-25 yıl önceki röportajlarıma bile. Ben hep böyleydim. Benim kelamım hiç değişmedi. Kendimi hep bu anlamda ifade etmeye çalıştım ama belki de mesleğimden dolayı ya da batılı bir görünüşüm olduğundan dolayı hakkımda bir ön yargı oluşmuştu ve bu ön yargı kırılamadı. Yani kelamım insanlara belki daha önce ulaşamadı. Halbuki ben hep aynı şeyleri söylüyordum. Bende hiçbir değişiklik yok.
0:04:36 - 0:04:41 Speaker B: Olayları izliyorum ve uyuyamıyorum. Gitmek isterdim diye bir açıklama yapmıştınız.
0:04:41 - 0:05:48 Speaker A: Evet, gitmek istediğimi zaten duyurmuştum. Cumhurbaşkanımızı da etiketleyerek açık bir duyuru yapmıştım. Lütfen beni gönderin. Sivil olarak oraya gitmek mümkün değil ama ne bileyim bir yardım uçağıyla gidebileceğimi hayal ettim, ümit ettim. Belki hani oraya giden görevlilerle birlikte bir görev alarak benim de gidebileceğimi. Hani bir akreditasyon meselesi vardır ya, özel bir izin çıkartılır ve gidersin. Belki onlardan biri olabilirim diye ümit etmiştim. Olmadan o acıyı yaşamak belki orada olmaktan daha da zor olabilir. Hissedene. Gerçekten hissedene. Çünkü orada daha çok bir işe yaradığını hissedebilirsin. Orada yaralı birini taşırsan, onun yarasını sararsan, bir çocuğu beslersen, orada bir işe yaradığını daha çok hissedebilirsin. Ve orada insanın vicdanı daha rahat olabilir diye, aslında kendim için istemiştim bunu. Ama yine ulaşana ulaştı. Beni kalbiyle dinleyene ulaştı. Başkalarına da ulaşamamış oldu.
0:05:48 - 0:05:52 Speaker B: Bir açıklamanızda ilizyon bitti dediniz. Neydi bu biten ilizyon?
0:05:52 - 0:06:22 Speaker A: Yani bir rüya yaşatıldı ya hep bizde eskiden beri batı medeniyetleri, oraya özenme, işte her konuda çok iyiler, çok parlak, çok zengin, çok demokratik, çok özgür. Bakın insanlar nasıl da serbest hareket ediyorlar vesaire vesaire. Gördük ne kadar özgür olduklarını. Yani bizde çok emniyet kuvvetleri eleştirilir ya, aman müdahale ediyorlar falan filan diye. Orada görsünler polis şiddetinin ne demek olduğunu.
0:06:23 - 0:06:32 Speaker B: Biz programlarımızda Batı'nın ikiyüzlülüğü diye ben Cüneyt abiye sorduğumda hep şunu söyler. Aslında yanlış biliyorsunuz. Batı ikiyüzlü değil. Batı'nın hep tek bir yüzü vardı.
0:06:32 - 0:06:32 Speaker A: Tabii.
0:06:33 - 0:06:34 Speaker B: Siz daha yeni yeni uyanıyorsunuz derdi.
0:06:35 - 0:07:40 Speaker A: Evet. Cüneyt Bey'i ilgiyle takip ediyoruz eşimle birlikte. Çok beğeniyoruz videolarını. Evet, onlar hep bildiğini okuyordu zaten ama başka türlü gösterildiler. Bunu da en çok aslında bizim meslek kolumuz olan sinemayla Televizyon dizileriyle, bu tip yapımlarla yaptılar. Sanki ideal bir medeniyet varmış orada. Aslında öz eleştirilerini de bunun üzerinden yaptılar. Kendilerini bir şekilde sevilesi ve sempati duyulası hale getirdiler insanların gözünün önünde. İşte bu gerçek değildi, bu bir ilüzyondu. Şimdi o maske düştü. Yani korkunç bir katliam bu tarihe geçecek bir süreç. Ve hiç kimse hiçbir şey yapamıyor. O meşhur Dünya Sağlık Örgütü, Birleşmiş Milletler vs. Hani ne oldu? UNICEF falan filan. Ne yapabildiniz? Hiçbir şey. Rakamları tespit edebildiler. Şu kadar kişi katledildi, şu kadar çocuk aç, şu kadar bilmem.
0:07:41 - 0:07:41 Speaker B: Eee?
0:07:42 - 0:09:05 Speaker A: Ne işe yaradınız? Hiçbir şeye. Ama bunlar batıda olsa başka türlü davranacaktınız değil mi? Yani Ukrayna için hepiniz ağladınız ama buradaki sanki insan değilmiş gibi asla aynı tutumu göstermediniz. Hatta 180 derece farklı tutum gösterdiniz. Demokrasi kavramının içi boşaldı. İnsanların yürüyüş yapması yasaklanıyor. Polis şiddet kullanıyor protesto gösterisi yapanı. Özgürlük kavramının içi boşaldı. Medeniyetin zaten içi boşaldı. Kasap gibi oldunuz, bir katliamın sponsoru oldunuz gözümüzde. İnsanların gözünde. Ne kaldı geriye? Sizin idealize edilecek ne tarafınız kaldı? Hiçbir şey kalmadı. Yani o yüzden bundan sonrası için özellikle genç kesimden böyle çok ümitli değil bazı insanlar ama ben ümitliyim çünkü gençler çok her şeye bakıyor, takip ediyor ve meraklılar. Belki bundan sonra neyi idealize edecekleri konusunda daha sağlam ve daha gerçek bir fikirleri oluşmuş olabilir. Bu günlerde ekilen tohumların yakın gelecekte bence Görürüz karşılığını. Değişecek. Bir takım şeyler değişecek. Değişecek.
0:09:05 - 0:09:19 Speaker B: Onu aslında soracağım. Şunu sormak isterim. Şimdi şunu söylüyoruz sürekli. 7 Ekim'den sonra artık bazı şeyler değişti, değişiyor. Artık hiçbir şey eskisi gibi olmayacak diyoruz. Şahsi olarak Deniz Uğur'da 7 Ekim'den sonra neler değişti?
0:09:19 - 0:09:59 Speaker A: Yaşam disiplinim tamamen değişti. Çok daha bilinçli hareket eder hale geldim. Mesela ben savaş sponsorlarına para kazandırmayacağım dedim ve ondan sonra o zaten bütün hayatını kapsıyor insanın. Yani şuralardan alışveriş yapmayacağım. Buna karşı şöyle duracağım, böyle hareket edeceğim. Ve aslında bu boykot sadece maddi şeylere dayalı bir boykot da değil. Mesela bazı insanlar da benim hayatımdan çıktı bu süreçte. Dediğim gibi bütün bir yaşam biçimini etkiliyor ve değiştiriyor insanı. Çünkü mesela kimine çok ağır geliyor sizin gösterdiğiniz tutum.
0:10:00 - 0:10:00 Speaker B: Evet.
0:10:01 - 0:10:14 Speaker A: Kimisi böyle bir insanın yanında kalmak istemiyor. Mesela çok dostunuz zannediyorsunuz ama rahatsız oluyor ve uzaklaşıyor. Ya da sizi eleştiriyor. Niye böyle şeylere karışıyorsun falan.
0:10:14 - 0:10:15 Speaker B: Çok ciddi tepkiler aldınız mı?
0:10:17 - 0:10:37 Speaker A: Tepkiden ziyade böyle şeyler genellikle saman altından yürür. Daha çok soğukluk ve uzaklaşma şeklinde yaşadım ben o tepkileri. Çok da mutlu oldum çünkü onun yerine çok daha benim gibi düşünen, fikir birliğinde olduğum, gönül birliğinde olduğum başka insanlar geldiler.
0:10:38 - 0:11:03 Speaker B: O zaman onu da sorayım. Yani sizin samimiyetiniz ortada. Şimdi bir etki alanınız var ve yayın yapıyorsunuz. Bu zulme karşı sessiz kalmamaya çalışıyorsunuz. Ama sanat camiasına baktığımızda, popüler isimlere baktığımızda bir suskunluk hala devam ediyor. Bu da açıkçası halkı ya da izleyenleri, durumu görenleri üzüyor. Siz işin mutfağında olan biri olarak bu suskunluğu neye bağlıyorsunuz?
0:11:04 - 0:11:19 Speaker A: Konfor alanlarından çıkmak istemiyorlar. Hayatlarında hiçbir şeyin değişmesini istemiyorlar. Bildikleri sularda yüzmeye devam etmek istiyorlar. Çünkü o zamana kadar bir şekilde gemi yürümüş ve her şey yolunda gitmişse bunun aynı şekilde kalmasını istiyorlar.
0:11:19 - 0:11:23 Speaker B: Korkuyorlar. Yani aksiyon aldıklarında zarar olmayacaklarını düşünüyorlar.
0:11:23 - 0:11:42 Speaker A: Öyle bir korkudan bahsetmiyorum. Yani aslında cesur insanlar korkar değil mi? Hani korkudur. Zaten onu, korkunu yeniyorsan cesursundur. Korku hissetmiyorsan şuursuzsundur. Ama onlarınki öyle bir korku değil. Onlarınki konforun bozulma korkusu.
0:11:43 - 0:11:55 Speaker B: İsim üzerine gitmek istemem tabi ki ama bebekler ölürken sokak hayvanlarına karşı duyar kasan birisini gördüğünde insan inanamıyor aslına bakarsınız.
0:11:55 - 0:12:46 Speaker A: Bizim toplumumuzda herkes öyle bir politize oldu ki çok alakasız başlıklar altında, çok alakasız... toplumsal... olaylar karşısında... eğer... bir cephe... bir şeyi, bir düşünceyi destekliyorsa... diğer cephe... otomatikman... onun karşısında yer almak... zorunda hissediyor kendini. Bu... epey bir zamandır toplumda gördüğüm bir hastalık benim. Yani... atıyorum... Kemalist, Arapları sevmez. Kemalist, şeyin yanında yer almaz. Filistin'in, ezilenin, katledilenin yanında yer almaz. O, Cumhuriyet Bayramı'nı böyle kutlar, işte öbürü de şöyle yapar falan gibi. Çok saçma gelmiyor mu size de?
0:12:47 - 0:12:47 Speaker B: Evet.
0:12:48 - 0:14:17 Speaker A: Yani hayatı bunun üzerinden yaşamak, aslında herkesin bir at gözlüğüyle... ...baktığını ortaya koyuyor, bana bunu ifade ediyor. Ben en çok da... ...bu tip kalıpları kırma çabamdan hoşnutum. Yani çünkü... ...insanlar beni de mesela bir şekilde algılıyorlardı, bir çerçeve içinde algılıyorlardı. Mesela benim çok samimi olarak ne kadar inançlı biri olduğumu bilmiyorlardı ve öyle olamazmışım gibi geliyordu çoğuna. Niye? Çünkü batılı bir yaşam biçimim var, atıyorum. Onu da nereden öyle görüyorlarsa ama öyle algılıyorlar. Eee? Olamaz mıymış? Olabiliyormuş. Çok şaşırdık dediler sizin bu tepkileri göstermenize. Hiç mi korkmuyorsunuz? Siz niye konfor alanınızdan çıkıyorsunuz? Başkaları yapmıyor. İşte demek ki benim gibi insanlar da varmış. Ben çünkü onu yapmazsam ben olamazdım. Bunu yapabilmekle de inançlı olmanın, hakikaten inançlı olmanın çok etkisi var. Çünkü ben Allah'a güveniyorum yani. Neden korkabilirim ki? Eğer doğru hissediyorsam ve kalbimle bir şey yapıyorsam, O zaten beni kollayacaktır. Bunun ötesinde bir şey düşünmeye gerek yok ama tabii ki inançlı değilseniz çok şeyden korkarsınız.
0:14:17 - 0:14:24 Speaker B: Bu manevi olana bu kadar mesafe olması anormal bir durum değil mi bizim toplumumuzda?
0:14:24 - 0:15:43 Speaker A: Anormal. Zaten şu anda çatır çatır yıkılan ön yargı bütün dünyada İslam'a karşı olan ön yargı değil mi? O hale getirmişlerdi. Yani İslam'ı benimseyen birisi ancak şu milliyetten olur, şu coğrafyadan olur, şu dış görünüşte olur, bunları bunları yapar, bunları bunları yapmaz. Halbuki İslam o kadar kapsayıcı, o kadar kucaklayıcı ve o kadar hoşgörülü ki, İslam tek bir yaşam biçimi üzerinden de hareket etmiyor. İslam bir gönül meselesi. Eğer sen kitabımızda geçtiği gibi salih ameller işleyen bir kulsan, Allah seni kabul eder. Allah senin tövbelerini de kabul eder. Ve biliyorsunuz Kur'an-ı Kerim'i sonsuz şans veriyor. Hayatta olduğun sürece sana tövbe etme şansı veriyor. Şimdi bunun altındaki ışığı, felsefeyi göremez hale getirmişlerse insanları, Ve sadece bir kesime sanki hitap eden bir şeymiş gibi İslam böyle algılanmasına sebep olmuşlarsa ki oldular, çok acıklı bir şey ama işte Allah en iyi tuzak kurandır. Şimdi her şey tersine dönüyor. Hem de hiç istemedikleri bir şekilde.
0:15:44 - 0:15:46 Speaker B: Belki de aslında buradaki hikmet de budur.
0:15:48 - 0:16:11 Speaker A: Bizim gördüğümüz o. Yani ben ve tanıdığım, inanan insanların gördüğü kesinlikle bu. Herkes aynı şeyi söylüyor başından beri. Allah nurunu tamamlayacak. Ve bir uyanış olduğunu zaten artık görmeyen yok. Yani bu başını çevirip de görmeyi reddedebileceğin bir hadise değil.
0:16:11 - 0:16:16 Speaker B: Zaten yüzlerce insan İslam'a dönüyor ve Müslüman oluyor.
0:16:16 - 0:17:08 Speaker A: Dönüyor. Ben Müslüman oldum demesi de gerekmiyor. Kur'an-ı Kerim'i okumuş olması yeter. Kur'an-ı Kerim'i bir kere okuyan bir insan kalben İslam'ı benimsememesi mümkün değil. Kalben İslam'a yönelmemesi, İslam düşüncesine yakınlaşmaması mümkün değil. Çünkü kitabı okuyanlar çok iyi bilir. Onu bir kere okumanız gerçekten okumanız. Çünkü merak ederek okuyorlar. Sorgulayarak, merak ederek okuyorlar. Bu çok kıymetli bir şey. Birileri onlara okuman lazım, Kur'an kursuna gitmen lazım dediği için değil. Merak ederek, kendi tercihleriyle sorgulayarak okuyorlar. Sorularının cevaplarını arayarak okuyorlar. İşte gerçek imana giden yolda o değil mi zaten?
0:17:08 - 0:17:11 Speaker B: Sizin Kur'an'la tanışmanız ne zaman oldu?
0:17:12 - 0:17:37 Speaker A: Benim çocukken oldu. Çünkü merak etmiştim çok. Ben karmam bir aileden geliyorum. Baya melezim aslında. Benim anneannem Hıristiyan'dı rahmetli. Dedemle evlendikten sonra Türkiye'ye yerleşmişti. Türkiye'yi kendi ana vatanından daha çok severdi. Dedeme çok aşıktı. Beş tane çocuk yaptı. Yüz yaşına kadar yaşadı. Ve bu topraklarda.
0:17:37 - 0:17:39 Speaker B: Osmanlı bağlantısı da var sana.
0:17:40 - 0:18:57 Speaker A: Evet. Baba tarafında ve aynı zamanda annemin babası da saraydan geliyor. Yani bir şekilde Osmanlı ailesinden değil de ama hep sarayda çalışmış insanlar. Eski bir sülale bizimki böyle. Mısır valiliği yapmış olan var. Baş mağbeyinci olan var vesaire hep böyle bir oralardan. Çünkü çok eski İstanbullu. Aslına bakarsanız hem Hristiyanlığı hem Müslümanlığı çok iyi biliyorum. Çünkü iki kültürden de çok Beslendim ben, çok okudum, araştırdım vs. Zaten belki de o sayede İslam'ın ne kadar yüce, ne kadar kapsayıcı ve bir din olarak bile tanımlanmanın yetmeyeceği kadar büyük bir şey olduğunu anladım. İslam değil bir coğrafyaya bir kesime, değil sadece insanlara, Bütün kainata yaratılmış olan her şeye hitap eden, her şeyi kapsayan, sonsuz bir çeşitliliğe hitap eden bir düşünce, bir ışık, nur yani. Bu bütün kültürel, lokal düşüncelerin çok üzerinde bir şey. Çok evrensel.
0:18:57 - 0:19:33 Speaker B: Mesela geçen hafta Filistin'e bir doktor arkadaşımı konuk ettim burada. Ona şeyi sormuştum, yani bizim şu anda gördüğümüz oradaki Gazze halkında, Filistin halkında gördüğümüz bu metanet ve dirayetin sebebi nedir? Nasıl buna sahip olabiliyorsunuz diye. İlginç bir şey anlattı. Dedi ki, normalde burada yaşıyor doktor. Oğlu 10 yaşında. O duruşu sahip olması için oğlunu Batı şeriyeye götürüyor annesiyle beraber. Ve bu süreç boyunca orada bırakıyor ki oğlu o dava bilincini, o şuuru kazanabilsin diye. Bu beni çok etkilemişti.
0:19:34 - 0:21:36 Speaker A: Çünkü hayatı başka türlü anlamlandırıyorlar. Onlar bu dünyaya bakmıyorlar. Çünkü ruh ölümsüz aslında. Bu bedende misafiriz. Bir söz okumuştum. Hangi kitapta olduğunu hatırlamıyorum ama çok severim o sözü. Diyordu ki... ...benim bir ruhum var demeyeceksin. Ben bir ruhum ve bir bedenim var. Ben bir ruhum ve bir bedenim var diyeceksin. İkisi çok farklı. Ruh çok yüce bir şey. Çünkü yaratıcı üflemiş onu bize. Zaten öyle gördüğünde... Otomatikman her şey, bütün yaşam anlayışın değişiyor. Ona inanan birisi kötü olamaz mesela. Bencil olamaz, saldırgan olamaz, kalp kıramaz, pis olamaz. Bütün negatif şeyleri düşünün. Onlardan sizi uzaklaştıran bir düşünce bu. Kıskanç olamaz, haset edemez, dedikodu yapamaz. Ütopik de gelmiyor bana. Bu dünyadaki yaşamımızda zaten buna ulaşmaya çalışmak... ...amacımız bu. Bir imtihan olmasaydı... ...bu dünyaya zaten gelmeyecektik ki. Zaten bedenlenmeyecektik. Ve bütün bu kainat zaten oluşmayacaktı. Bu olduysa... ...bir iyi ile kötünün, pozitif ile negatifin savaşı hep olacak. İşin manası bu zaten. Bu imtihandan geçmek üzere buradayız biz. Ve onların motivasyonlarını hiçbir şey, gazilerden bahsediyorum, hiçbir şey ellerinden alamaz. Çünkü korkuları yok. Korkmuyorlar. Ölümden korkmayan bir insana neyle yıldırabilirsiniz? Bundan daha güzel bir duruş olabilir mi? Aslında bundan daha büyük bir mutluluk olabilir mi? Bence şu anda dünyanın en özgür insanları onlar.
0:21:37 - 0:21:37 Speaker B: Muhakkak.
0:21:38 - 0:21:50 Speaker A: Çünkü bütün kapitalist sisteminde, her türlü siyasi sisteminde dışına çıkmış durumdalar. Başkaldırıyorlar. Direniyorlar. Ve tamamen gönülleriyle hareket ediyorlar.
0:21:50 - 0:21:52 Speaker B: Gerekirse şehit oluyorlar.
0:21:52 - 0:21:59 Speaker A: Oluyorlar. Ve bundan hiç gocunmuyorlar. Bu yoldan dönmeyecekler. Özgür olan tek insanlar onlar.
0:22:00 - 0:22:01 Speaker B: Asıl kazananlar onlar.
0:22:02 - 0:22:30 Speaker A: Tabii ki öyle ve bence en mutlu insanlar da onlar. Kaygıları yok, korkuları yok. İnançlarını yaşıyorlar. Bundan daha büyük mutluluk ve özgürlük olur mu? O yüzden topraklarından çıkmak istemiyorlar. Bir yere sığınmak, bir yerden yardım almak gibi bir dertleri yok. Bundan daha büyük bir kudret olabilir mi? Zaten bütün dünyanın da hayranlık duyduğu, İslam'a yönelip bunu araştırmaya başlamasının sebebi bu değil mi?
0:22:30 - 0:22:32 Speaker B: Aynen. Bu duruşun kaynağı nedir?
0:22:32 - 0:22:44 Speaker A: Müthiş bir şey yani. Çok, çok, çok şey borçluyuz. Bütün dünya insanları olarak, Gazzelilere. Yani dünyayı kurtaracaksa gerçekten Gazzeliler kurtaracak.
0:22:44 - 0:22:46 Speaker B: Artık hiçbir şey eskisi gibi olmayacak diyoruz o zaman.
0:22:47 - 0:22:52 Speaker A: Olmayacak. Çünkü uyanış, bakın bu 3-5 günlük hadise değil.
0:22:52 - 0:22:52 Speaker B: Evet.
0:22:52 - 0:24:36 Speaker A: Ya da ne bileyim böyle parlamış duruğa ulaşmış ve ondan sonra sönmüş bir şey değil bu. Savaş değil. Katliam, insanlık suçu, savaş suçu ve uzun süre devam etti ve hala ediyor. Bunu hani toplum balık hafızalıdır falan deriz ya. Bu kısa süreli hafıza değil. Bu kazındı artık. O yüzden uyanış geri çevrilemez. Yeniden uyutamayacaksınız insanları. Uyutamazlar. O yüzden hiçbir şey eskisi gibi olmayacak. Ve bir ayrışma olacak. Şöyle bir ayrışma olacak. Mesela ırkçılığa kan kaybettiren bir ayrışma olacak. Çünkü insanları sadece iyi insanlar ve kötü insanlar diye ikiye ayıracak zihinler artık. Kim vicdanlı, kim erdemli? Kim cesur? Kim iyi, kim kötü? Kim zalim? Kim bencil, kim menfaatçi, kim cengaver? İnsanlar daha manevi bir yerden bakacaklar artık. Ve herkes kendi davranışlarının sorumluluğunu mecburen taşıyacak. Çünkü önceden çok şekilci bakıyorduk. Değil mi? Çoğunluk öyle bakıyordu. Neye göre birini seviyorsun? Niye birinin peşinden gidiyorsun? Neye hayranlık duyuyorsun? Çok somut şeylerdi. Ama şimdi daha derin bakıyor insanlar. Başka şeyleri anlamaya başladılar. O yüzden bu geri çevrilemez. Tekrar uyumak mümkün olmayacak. Çünkü insanlar uyandı artık. Yani uyumak isteyeni de rahatsız edecekler.
0:24:36 - 0:25:11 Speaker B: Sizin de bahsettiğiniz gibi hani unuttuğumuz bazı değerler, kavramlar, kulluk şuuru, maneviyat, özüne güven bu gibi kavramları Gazzeliler bize bir kez daha hatırlattı. Bu olayları sürekli takip eden benim yakınımdaki gençlerde bir süredir şeyi fark ediyorum, bir şey yapamamanın vermiş olduğu bir ümitsizlik, bir umutsuzluk hali var. Yani gizli bir nihilizm gibi geliyor bir süre sonra onlarla konuşurken. Ama yayından önce de siz çok güzel bir şeyden bahsettiniz. Onun için şunu sormak isterim. Gelecek anlamında sizin ümidiniz nedir?
0:25:11 - 0:25:53 Speaker A: Bence ne hissediyorlarsa hissetsinler. Gençlerin bir şey hissediyor olması zaten başlı başına ümit verici. Bu hiçliğe düşmek, kendini kaybolmuş hissetmek, depresyona girmek de olabilir. Hiç unutmamak lazım ki dibe vuran yükselir. Yani bir şekilde negatif bir ruh hali içindeyse, bu da iyidir. Bu da onun yaşaması gereken bir süreçtir. Ve ondan sonra mutlaka tutunacak bir dal bulup oradan çıkacaktır. Hayatın doğası bu çünkü. Başka ne yapabilir? Yaşamını sürdürecek. E onun içinde bir dala tutunacak, bir yol edinecek kendine. Kötü hissediyor olmaları bile umut vericidir. Buradan kötü bir şey çıkamaz.
0:25:55 - 0:25:56 Speaker B: Onun yaşamaları gerekiyor diyorsunuz.
0:25:56 - 0:26:32 Speaker A: Hepimizin yaşaması gerekiyor. Biz sancılar içindeyiz. Uykularımız kaçıyor, durup durup ağlıyoruz. Bakmaya tahammül edemediğimiz şeyler görüyoruz. O gözümüzün önünden gitmiyor gün boyunca. Ve hani orada olmadığımız için suçlu hissediyoruz kendimizi. Yediğimizden içtiğimizden zevk almıyoruz. Biz de tekamül ediyoruz aslında. Gerçekten oradakilere empati yapanlar ve bunu hissedenler, onların sayesinde tekamül ediyor aslında. O acıyı paylaşıyorsan onunla, senin de ruhun gelişiyor aynı zamanda.
0:26:32 - 0:26:34 Speaker B: Filistin için umudunuz ne?
0:26:34 - 0:26:59 Speaker A: Filistin kazandı zaten. Yani real politik açısından ne olur, ne zaman olur, nasıl olur onu bilemem. Ama kazandı, bütün dünya Filistin oldu. Yani bu belki çok... slogan gibi bir şey... algılanabilir ama öyle değil. Kalben herkes Filistin'in yanında, herkes değil, çok büyük bir çoğunluk... yanında.
0:27:00 - 0:27:04 Speaker B: Evet, onlar kazandı. Biz de imtihandayız. Biz kazanabilecek miyiz?
0:27:05 - 0:27:20 Speaker A: Kazanırız. Uyandıysanız kazananlardan olacaksınızdır. Zaten Kur'an-ı Kerim'de ayet var. Gerçekten iman edenlere korku yok ve onlar üzülmeyecekler. Ben inanıyorum.
0:27:21 - 0:27:25 Speaker B: Evet ne güzel bitirdiniz. Ağzınıza sağlık. Sizi tanımaktan dolayı çok memnun olduk.
0:27:26 - 0:27:27 Speaker A: Ben de öyle aynı şekilde.
0:27:27 - 0:27:31 Speaker B: Umarım daha güzel konuları konuşacağımız başka bir programda tekrar bir araya geliriz.
0:27:31 - 0:27:32 Speaker A: İnşallah geliriz.
