0:00:00 - 0:09:11 Speaker A: Geçtiğimiz günlerde Orta Asya Türk Devletleri ortak alfabeye geçiş konusunda anlaşmaya vardı. Ortak Türk alfabesini kullanacak ülkeler arasında Türkiye, Azerbaycan, Kazakistan, Kırgızistan, Tataristan, Kuzey Kıbrıs Türk Cumhuriyeti ve Özbekistan yer alıyor. Ve 2026'da kullanılmaya başlanması hedefli. Yaklaşık 200 milyonluk bir nüfus, enerji kaynakları ve eşsiz jeostratejik konumlarıyla kulağa muazzam gelse de birlik oluşturma fikri sanıldığı kadar kolay mı? Bölge ülkeleri arasında ilişkiler, Çin, Rusya ve İran gibi devletlerin çıkarları Türk Devletleri Teşkilatı'nın ileri boyutlara taşınmasına imkan verecek mi? Bu videoda bu soruların cevaplarını arayacağız. Dünya düzeninin yeniden şekillendiği bir ortamda Avrasya yeniden incelenmeye değer bir bölgedir. Sovyetler birliğinin dağılmasıyla ortaya çıkan güç boşluğu hala tam olarak doldurulamadı. Rusya'nın azalan etkisiyle Amerika'nın Afganistan'dan çekilmesi, yükselen Çin'in batıya açılan karayolu Avrasya'yı yeni bir jeopolitik dengede anlamlandırmak gerekliliğini doğurmuştur. Ayrıca son 10 yılda dünyanın enerji tüketimi hiç olmadığı kadar artmışken Avrasya'nın hali hazırdaki enerji rezervleri ve potansiyel kaynaklarının dağılımı daha da önemli hale geldi. Rusya bölgeden elini çekmiş değil. Sovyetlerin çöküşünden sonra yarı yarıya düşse de Orta Asya Cumhuriyetlerinde 4,5 milyon Rus yaşamaktı. Hali hazırda Rus şirketleri Kazakistan, Özbekistan ve Türkmenistan'da ciddi yatırımları kontrol ediyorlar. Uzun yıllar boyu süren Rus ve Sovyet egemenliğinden dolayı Orta Asya'da Rus kültürel nüfuzu ve Rus istihbaratı halen güçlüdür. Örneğin Sovyet vatandaşı olarak dünyaya gelmiş Türkistan'ın çok sayıda devlet adamı eğitimlerini Moskova ve Leningrad'da almışlardır. Dolayısıyla Rusya için kolay vazgeçilecek bir bölge olmasını beklemek hayaldir. Bir Kuşak Bir Yol projesi Çin'in Orta Asya'ya yönelik ekonomi politikalarının temel ayağını oluşturuyor. 2013 yılında Çin devlet başkanı Xi Jinping tarafından başlatılan Bir Kuşak Bir Yol'un en önemli parçası olan İpek Yolu özellikle Orta Asya genelde tüm bölge genelinde serbest ticaret bölgesi vizyonunu içeriyor. Çin'in bölgede ekonomik olduğu kadar siyasi ve kültürel bir güç haline geldiğini söylemek zor. Yatırımlar aracılığıyla gelişen bir Çin etkisinden bahsetsek de bu Çin'in bölgede kültürel bir aktör olduğunu iddia etmek için yeterli değil. Büyük oyuncuların dışında bölgeye etki edebilecek iki önemli stratejik ülkeyi göz ardı etmemek gerekir. Bunlar Türkiye ve İran'dır. Türkiye, bölgeyi ata toprakları ve ortak köken unsurlarıyla etki ederken İran daha çok mezhepsel yakınlığı kullanıyor. İran, Orta Asya ülkelerinin her birine kendi menfaati açısından farklı muamele ederken, Tacikistan, her iki ülkenin ortak dili ve kültürü nedeniyle İran için diğer ülkelerine nazaran daha önemli konumdadır. 2011 itibariyle İran, Çin'den sonra Tacikistan'daki en büyük ikinci yatırımcıdır. Diğer yandan Türkmenistan, komşu olmaları ve İran'ı karayoluyla diğer bölge ülkelerine bağlayan tek sınır olması sebebiyle İran'ın iktisadi ortağı sayılır. İran'ın yıllardır bölgeden ucuza temin ettiği enerjiyi satarak gelir elde ettiği de sır değil. Ayrıca İran'da yaşayan 25 milyon Azeri Türk'ü dolayısıyla yakın ilişkiler içerisinde olduğu Azerbaycan aynı zamanda potansiyel bir tehdit olarak algılanmaktadır. Her ne kadar mezhepsel yakınlıkla ilişkiler sürdürülse de İran'la Azerilerin milli mensubiyet hassasiyetleri gittikçe ön plana çıkmaktadır. Bu da bölgede oluşması muhtemel Türk Birliği'nin İran için ciddi bir sorun teşkil edeceğini gösterir. Bu anlamda Karabağ Savaşları'nda Ermenistan'ı desteklemesi ve Türk Cumhuriyetleri'ni birbirine bağlayacak Zengezur Koridoru'na karşı çıkması İran'ın bu noktadaki dış politikasını açıkça göstermektedir. Azerbaycan'ın işgal altındaki topraklarını kurtarmasıyla sonuçlanan Dağlık Karabağ Savaşı, Afganistan'daki durum ve Kazakistan'da yaşanan gelişmeler Orta Asya bölgesinde büyük güçler arasındaki rekabeti derinleştirirken Türkiye'nin bölgedeki etkisini de arttırdı. Kasım 2021'de gerçekleştirilen Türk Devletleri Teşkilatı Toplantısı ile birlikte sürat kazanan Türk Birliği arzusu Türkiye'nin Orta Asya devletleri ile olan iş birliğine de yansıdı. Çok kutuplu bir dünyaya doğru ilerlerken güçlü bir iş birliğinin jeopolitik bir güç sağlayacağı ortada. Bunun görece mümkün bir hedef olduğu söylenebilir. Ancak Orta Asya'nın bağımsızlığını yeni kazanmış bu devletleri kendi aralarında derin anlaşmazlıklar içerisinde. 1991'de bağımsızlığını kazanan Orta Asya ülkelerinde 30 yıldır sınır sorunları çözüm beklerken bu sürede bölge ülkeleri arasında zaman zaman gerginlikler ve çatışmalar yaşanıyor. Kazakistan sınır belirleme meselelerini Kırgızistan ile 2001'de, Özbekistan ile 2002'de, Türkmenistan ile 2017'de çözüme kavuşturdu. Türkmenistan'da komşusu Özbekistan ile Kazakistan ile son sınır tespit çalışmalarını 2017'de tamamladı. Bölgede en karmaşık sınırlara sahip Özbekistan, Tacikistan ve Kırgızistan bu sorunu uzun süredir çözemiyor. Üç ülkenin sınırlarının kesiştiği Fergana Vadisi ise sınır anlaşmazlıklarının odak noktası. 2010'da yolsuzlukla suçlanan Kumarbek Bakiyevi devirmek isteyen Tündük Kırgızları, Tüştük Kırgızlarından olan Bakiyevi devirmek istediler. Kırgızistan'da Tündük-Tüştük yani Kuzey-Güney ayrımı siyasette oldukça belirleyici bir unsur. Tündükler kendilerini Tüştük halkından daha üstün görmekte. Akiyeva karşı protestolar Kırgızistan'ın Özbekistan sınırındaki Celalabad, Batken ve o şehirlerinde Kırgız-Özbek çatışmalarına dönüştü. Bu bölgelerde ekonomik pazar, Özbek asıllı Kırgızistan vatandaşlarının elinde ve önemli bir Özbek nüfus barındırıyor. Özbekler Güney Kırgızistan'ın Fergana odasında bulunduğunu oysa Fergana'nın tarihi Özbek yurdu olduğunu iddia ediyorlar. Çatışmalarda yüzlerce insan ölürken binlerce ev yakıldı. Yüzbinlerce insan geçici olarak göç etti. Rusya'nın müdahalesi sonucu Bakiyev'in devrilmesiyle ancak sükunet sağlanabilmişti. Türkiye'nin önderliğinde ciddi yol kat eden Türk Birliği projelerinin ilk tohumları aslında Orta Asya Türk Cumhuriyetlerinin Sovyetlerden sonra birleşme söylemleriyle başlamıştı. Orta Asya'daki 5 cumhuriyetin bağımsızlıktan beri geçen 31 yıla rağmen bırakın birleşmeyi uluslararası alanda bir blok olarak ortak hareket etme konusunda bile bir yol kat edemedikleri aşikar. Türk Birliği'ne olan inançsızlık Orta Asya Türk Cumhuriyetlerinde de hatta Türkiye'den daha güçlü şekilde gözlemlenmekte. Orta Asya halkları arasında yapılan küçük bir anket bile derin anlaşmazlıkların varlığını sürdürdüğünü gösteriyor. Aslında birleşme konusu sadece hükümetlerin, yöneticilerin ve liderlerin değil halkların da gündeminde yoktur. Ancak değişen dünya düzeninde sınırlı da olsa bir iş birliğinin zorunluluk olarak görüldüğünü söyleyebiliriz. Orta Asyalı aydınlar, gazeteciler, akademisyenler ve öğrenciler birleşme ihtimalinden söz edildiğinde buna tepki gösteriyor. Aynı kökenden gelmelerine, küçük şive farklarıyla aynı dili konuşmalarına ve aynı inancı paylaşmalarına rağmen birbirlerinden en iyimser ifadeyle söylersek hoşlanmıyorlar. Kazakların en sevmediği etnik grup Uygurlar. 250 yıllık Rus sömürgesine rağmen hiçbir Kazak Ruslardan şikayet etmezken Almatı'da her Kazak Uygurlardan hiç de iyi söz etmez. Kırgızistan'da ise Kırgızların en haz etmediği halk komşu Özbeklerdir. Orta Asya'da birbirleriyle sorunu olmayan iki komşu ülke Türkmenistan ile Özbekistan olsa da anlaşamadıkları herkesin bildiği başka bir gerçek. Kazakların en yakın olduğu etnik grup Kırgızlar. Zaten bu iki halk 20. yüzyılın başlarına kadar birbirleriyle iç içe yaşadıkları için tek bir halk olarak kabul ediliyordu. Kazaklarla Kırgızlar arasındaki tek fark şive farkı. Yoksa geleneklerden kılık kıyafete, gündelik yaşamdan toplumsal kurallara kadar her şey hemen hemen aynı. Buna rağmen ne Kazaklar ne de Kırgızlar birbirlerini kardeş olarak kabul etseler de günün birinde birleşmeyi ihtimal dahilinde görmüyorlar. Sonuç olarak Türk dünyası için birleşme olmasa bile ekonomik ve siyasi işbirliğinin ilerletilip güçlendirilmesi mümkün. Kütleçekim yasasına göre basitçe büyük kütleli cisimlerin çevrelerindeki küçük kütleli cisimleri çektiği görülür. Cismin kütlesi büyüdükçe çekim gücü de artar. Siyaset biliminde de milletlerin ve devletlerin ekonomik ve toplumsal açılardan gelişerek büyüdüklerinde güçlerinin arttığı ölçüde karar verici konuma yükseldiklerini görürüz. Dolayısıyla Türkiye'nin son yıllarda artan jeopolitik etkisi ve siyasi gücü Orta Asya Türk Cumhuriyetlerinin güçlü bir lider etrafında birleşebilmesini sağlayabilir. Savunma sanayinde bağımsızlığını artıran ve ciddi ihracat rakamlarına ulaşan Türkiye'nin jeostratejik hedefleri için Türk birliğine eğilmesi son derece makul bir politika. Rusya ve Çin'in Türk Birliği'ne itirazları cılız olsa da işbirliğinin askeri ve güvenlik boyuta çıkmasına karşı çıkacakları neredeyse kesin. Tabii ki Türkiye özelinde Türk Birliği'nin önündeki en büyük engel projeye yönelik inançsızlık. Orta Asya'daki iç, siyasi ve sınırsal sorunlar, ekonomik sıkışmışlık ve Türk Cumhuriyetlerinin çoğunlukla otoriter rejimler tarafından yönetiliyor olmaları bu ülkeler hakkındaki bilgi eksikliği, birliğin uzak bir hayal olduğu kanaatini pekiştiriyor. Ancak hızla değişen siyasi ve jeopolitik konjöktür Hayal edildiği gibi olmasa bile birlik düşüncesini mümkün kılıyor.
