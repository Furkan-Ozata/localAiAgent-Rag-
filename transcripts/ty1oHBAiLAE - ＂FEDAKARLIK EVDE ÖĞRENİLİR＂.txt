0:00:00 - 0:05:54 Speaker A: Geniş anlamda bakarsak medeniyetin gelişmesi ve işlemesi için fedakar insanların olması gerektiğinden çokça bahsettiniz. Peki fedakar insanların oluşması veyahut fedakar olmamız için ne yapmamız gerekmektedir? Teşekkür ederim. Çok güzel bir soru teşekkür ederim. Fedakarlığın birinci aşaması evden başlıyor. Yani anne ve baba ile olan ilişkiden başlıyor. Ve bu ilişkinin temelinde de anne ve babanın hayat biçimi var ve çocuklarına verdikleri var. Çocuğunuzu okula gönderirken cep harçlığından arttırdığı para yüzünden gurur duyuyorsanız bence ağlama vakti gelmiştir. Çünkü aslolan para biriktirmek değil, o parayı dağıtır olmaktır. Mesela biz çocuklarımıza ilk sorduğumuz soru şu, sana verdiğimiz harçlıkla ne yaptın? İşte yedin, içtin, biriktirdin. O zaman yarın harçlığın düşecek. Niye? Başkasına bir şey ısmarlamamışsın yani. Ama başkasına bir şey ısmarlamışsa ertesi gün harçlığı bir miktar daha arttırılır. Yani verdikçe çoğalacağına duyduğu inancın evde öğrenilmesi gerekir. Fedakarlık evde öğrenilen bir şeydir. Sokakta, okulda öğrenecek bir şey değildir bu. Bu yüzden birinci vazife anne ve babaya düşer burada. İkincisi ise çocukları sorumluluktan alıkoymak değil, her seferinde bir tane daha omzuna sorumluluk bırakmak esastır. Bugün işte bu hafta yaşı artık neye el veriyor? Annesine yardımcı olup tabakları kaldırmaya. Değil mi? Ama şimdi anneler ne diyor? Tabakları sen toplama kızım, koş sen ders çalış. Hayır. Önce yemek masası toplanacak. Önce bulaşık yıkama yaşı geldiyse, yapabiliyorsa o yapılacak. Önce en azından kendi odasını süpürmeyi öğrenecek. Yatağını düzeltmeyi öğrenecek. Ondan sonra ders çalışmaya vakit bulacak. Bir şekilde bulacak. Yani zaten bütün bu işler bir saati bulmayacak. Bir saat daha uzun uyusun beyefendi. Çünkü ben ona bu evin içinde o fedakarlığı öğretmeyince, o askere gittiğinde kendini düşünecek. Okula gittiğinde kendini düşünecek. Yani burada ilk vazife anne ve babaya düşüyor. Çocuk buradan öğreniyor. Sonrasında fedakarlığa yöneltmek biraz daha zorlaşan bir süreç. Ama fedakarlığı öğrenmenin birinci koşulu senin varlığının bir başka şeyin varlığıyla bütün olduğuna inanmandan kaynaklanıyor. Çünkü beni var eden şeylere bakıyorum. İnek kendini feda etmiş, et olmuş. Otlar biçilmeyi kabul etmiş, buğday olmuş, bana ekmek olmuş. Güneş, dünya dönmeye devam ettiği için bana gün olmuş. Bütün alem toplanmış, benim yaşamam için bana yardım ediyor. Hiçbiri ben sormuyorum ki hiçbirine. Canımın istediği her şeyi yapıyorum onlara. Bana hizmet ediyor. Ben birisine hizmet ettiğine sıra geldiği zaman bunları cansız kabul ettiğim için karşımdakini de robot zannetmeye başlıyorum. Eğer ben etrafımda var olan her şeyin bana hizmet için yaratıldığının farkına varırsam, bunu hissedersem, bunu iç dünyamda yaşanabilir hale getirirsem, Ya ben bu kadar da kötü bir adam olmamalıyım. Binlerce şey benim bu yaşıma kadar bana hizmet etmişse, şimdi benim en azından bir başkasına faydam olsun diye bir tarzım olur. Neden? Bir eve misafirliğe gittiniz. Evdeki misafirlikti. Adam onu getiriyor, bunu getiriyor. Böyle zorlanıyorum ben o aşamalarda. Yani üzülüyorum bir an için ama o mutlu olduğu için mutlu oluyorsun. Şimdi o andan itibaren sen de bir şey yapmak istiyorsun. Tamam mı? Ay diyorsun şu yere düşmüş ben sileyim. Halbuki evde hanım siler sen dokunmazsın yani. Ama misafirlikte bir dikkat edersin çünkü adamın sana göstermiş olduğu misafirperverlik karşısında içinden otomatikman senin de bir şey yapmak gelir. Dolayısıyla birinden bir şey bekliyorsanız siz bir şey yapın ama bunu karşılıksız yapın. Yani kaz gelecek yerden tavuk esirgenmez diye bir laf vardır. Allah söyleyenin canını almıştır herhalde de iki kere daha alsa ya desem yeridir. İşte bu kafayla elindeki tavuktan olacaksın ve o kazın tadı hiç olmayacak. O kaz mutlaka mideye oturur. Kesinlikle oturur ve bu toplumun midesine o kaz oturdu. Çıkmak da bilmiyor. Çünkü herkes günlük ihtiyaçlarını karşılamak için her deliği kullanma peşinde. Her imkanı kullanma peşinde. Ya bu da benden olsun. Hayır o imkan verildi bana yani al onu al al. Ya alma ihtiyacım yok. Dolayısıyla bu fedakarlığı öğrenebilmek için önce yaratıldığının farkında olmak, aciz olduğunu bilmek, her şeyi... Madem ki bu dünyada misafirim, misafir olduğum evdeki hayvan, ot, güneş, her şey bana hizmet ediyor. O zaman ben de birisine hizmet edeyim diyecek noktada olmak. O zaman ikinci madde dünyada misafir olduğumuzun farkında değiliz. Bütün gençlerin en büyük belası. Ölmeyeceğiz, çok yaşayacağız, daha genciyiz derken hoop gidiyoruz. Misafir olduğumuzun farkında olmadığımız bir dünyada fedakâr olmak çok zordur. Belki de imkansız.
