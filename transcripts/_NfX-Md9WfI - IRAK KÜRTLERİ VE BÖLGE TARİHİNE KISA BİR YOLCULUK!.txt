0:00:00 - 0:17:42 Speaker A: Mezopotamya'nın eski halklarından biri olan Kürtler, yüzyıllardır Zagros dağlarının çevresinde varlıklarını sürdürüyorlar. Coğrafi olarak Türkiye, Suriye, İran ve Irak'ın kesişim noktalarında yaşayan bu halk, tarih boyunca çeşitli savaşlar ve siyasi karmaşaların merkezinde yer aldı. Son 200 yıldır inşa edilen ulus devletlere bakıldığında dünya üzerine devletsiz yaşayan en büyük topluluk olarak göze çarpıyor. Ancak Kürtler 21. yüzyılda Irak'ın kuzeyinde inşa ettikleri Kürdistan Bölgesel Yönetimi ile bu durumu tersine çevirdiler. Elbet tüm bunlar Kürtler için hiç kolay bir süreç olmadı. Hala hazırda devam eden bölgesel çatışmalar federatif yapının varlığına açık tehditler oluşturmaya devam ediyor. 16. yüzyıldan itibaren benzer yönetim şekilleriyle mevcudiyetini devam ettiren Irak Kürtlerinin tarihsel gelişimine yakından bakmamız gerekiyor. Irak'ın kuzeyinde yer alan Kürdistan, Osmanlı kontrolünde 400 yıla yakın bir süre boyunca Soğran Emirliği ve Baban Prensliği yönetimindeydi. Tarih 1514'ü gösterdiğinde Osmanlı Padişahı Yavuz Sultan Selim yönünü doğuya çevirmiş, Safavilerle Çaldıran Savaşı'nda karşı karşıya gelmişti. Dönemin meşhur alimlerinden Şeref Han Bitlisi'nin girişimleriyle Kürt aşiretlerinin büyük bölümü bu savaşta Osmanlıyı destekledi. Osmanlının galibiyeti Kürtler açısından yeni bir dönemi işaret ediyordu. Savaş sonrası Sultan Selim ile 28 Kürt beyi arasında imzalanan Amasya Anlaşması Kürdistan'ı birçok mirlik altında birleştirmişti. Mirliklerin Osmanlı'ya bağlanmalarının ardından bölge mirler tarafından bir otonomi ile yönetildi. Kürt mirleri düzeni korudukları, gerekli olduğunda devlete asker sağladıkları, İran'a karşı sınır bölgelerini savundukları ve Osmanlı'nın hakimiyetini kabul ettikleri için uzun bir dönem bu yapıyı devam ettirdiler. Amasya Antlaşması'ndan 1830'lara kadar Kürt-Osmanlı ilişkileri büyük ölçüde sorunsuz ilerledi. Ancak bu durum 2.Mahmud'un merkezleştirme politikaları sonucunda mirliklerin tasfiyesiyle çatışmalı bir döneme girecekti. Zira otonom bölge 1844 yılında Bedirhaniler ayaklanması ile son bulacaktı. Osmanlı İmparatorluğu farklı kimlikleri bir arada barındıran bir yapıya sahipti. topluluklar etnik kökenlerine göre değil dini kimliklerine göre tanımlanıyordu. Osmanlı'daki millet sisteminde Müslümanlar millete hakime olarak gayrimüslimler ise millete mahkume olarak sınıflandırılmıştı. Kürtler kendisini Osmanlı İmparatorluğu'nun asil kurucularından biri olarak gördükleri için millete hakime için de tanımlanmışlardır. Batılı anlamda milliyetçilik kavramına büyük ölçüde uzak duran Kürtler daha çok İslam kardeşliği çerçevesinde varlıklarını devam ettirdiler. 19. yüzyılda Osmanlı topraklarında modern milliyetçilik akımlarının güçlenmesiyle birlikte Kürtler de milliyetçilik fikriyle tanışmaya başladılar. Ancak Kürt milliyetçiliği Balkanlarda görülen ayrılıkçı milliyetçilikten farklı bir yapıya sahipti. Daha çok aşiret temelli isyanlarla kendini gösteren bu milliyetçi ayaklanmalar çeşitli Kürt örgütlerinin kurulmasıyla örgütlenmeye başlamıştı. 2.Abdülhamid'in tahttan indirilmesi ve Hamidi alaylarının iddiat ve teraki tarafından lağvedilmesi de bölgedeki aşiret reisleri ve şeyhlerin Osmanlı'dan uzaklaşmasına neden olmuştu. Irak Kürtlerinin Osmanlı'nın kopuşunu hızlandıran en önemli olaylardan biri hiç şüphesiz şeyhlerin idamına giden süreç oldu. Molla Mustafa Barzani'nin ağabeyi Şeyh Abdülselam, 1907 yılında Kadiri Şeyhi olan Nur Muhammed Birifkani'nin evinde Kürt aşiretleriyle bir toplantı düzenledi. Bu toplantıda Osmanlı yönetimine bir telegraf gönderilmesine ve şu taleplerin iletilmesine karar verilmişti. Kürt bölgelerinde Kürtçenin resmi dil olarak kabul edilmesi, eğitimin Kürtçe yapılması, bölgeye Kürtçeyi iyi bilen memurların atanması, mahkemelerde verilen hükümlerin İslam şeriatine göre verilmesi ve son olarak Kürt bölgelerinde toplanan vergilerin bu bölgedeki yol ve okulların yapımı için kullanılması gibi maddeler içeriyordu. İddiaat ve teraki üyesi olan Musul valisi Süleyman Nazif'in bölgede yaşanan durumu raporlaması üzerine Abdülselam Barzani ve Unur Muhammed Birifkan'ın idamları kararlaştırılmıştı. Nur Muhammed Birifkihani'nin durumu padişaha bildirmek için İstanbul'a gitmesi Sultan Abdülhamid'in fikrini değiştirse de artık çok geçti. Zira Abdülselam Barzani idam edilmişti. Molla Mustafa Barzani ağabeyi Abdülselam'ın 1915'te gerçekleştiren idamını şöyle anlatıyor. Büyük bir kalabalık ağabeyimle birlikte aslanların yanına doğru akın ediyordu. Ben 12 yaşındaydım ve ağabeyimin sallanan cesedini Musul kapısına seyrettim. O gün bağımsızlık ve özgürlüğünün ne olduğunu idrak etmiştim. Seyit Mahmud Berzenci'nin babası Said Berzenci ve kardeşi Ahmet Berzenci de iddiaçılardan nasibini almış, taciz suçlamaları sonucu halk tarafından öldürülmüşlerdi. Daha sonra olayın böyle olmadığı anlaşıldı ancak olan olmuştu. Birinci Dünya Savaşı'nın başlamasıyla Kürtler eski husumetleri bir kenara bırakarak Osmanlı saflarında İngilizler ve Ruslar'a karşı savaşmaya başladılar. Bu dönemde Rusların Ermenilere, İngilizlerin ise Asuri Hristiyanlara destek vermesi sadece Osmanlı Kürtlerine değil, İran Kürtlerinin de önemli bir kısmının Osmanlı ile birlikte savaşa girmesine önemli oldu. Babası ve kardeşi iddiatçıların kışkırtmaları sonucu öldürülen Şeyh Mahmud Berzenci, 1917 yılında 3.000 kişilik süvari birliği ile İngilizlere karşı Bağdat'ın güneyinde savaştı. Kutulambara Savaşı Komutanı Halil Paşa, savaş sonrası geri çekilirken Süleymaniye'nin yönetimini Şeyh Mahmud Berzenci'ye bırakacaktı. Bunun üzerine Şeyh Süleymaniye'de emirliğini ilan etti. 1. Dünya Harbi Osmanlı'nın yenilgisiyle 1918'de sona erken aynı yıl. Mondoros imzalanmıştı. Bu anlaşmayla imparatorluk fiilen sona erdi ve başta İstanbul olmak üzere imparatorluğun büyük bir kısmı artık işgal edilmişti. Mustafa Kemal'in Kuva-i Milliye hareketini başlatmak için Samsun'a çıktığı günlerde imparatorluğun birçok köşesinde olduğu gibi Kürdistan'dan da buna yanıt gecikmeyecekti elbet. 21 Mayıs günü Şeyh Mahmud Berzenci İngilizlere karşı cihat ilan ederek mücadeleyi başlattı. Ancak yaşanan iç ihanetler sonucu başarısızlığa vuruyan şeyh İngilizler tarafından tutuklanarak sürgüne gönderildi. 1919'da 7,5 ay süren 1. Kürdistan hükümeti bu şekilde son verecekti. 1926 yılında imzalanan Ankara Antlaşması ile Kerköp ve Musul'un İngiltere'ye bırakılması vatan topraklarının düşmana teslim edilmesi olarak yorumlandı. Ancak Türkiye'nin Ali Şefik el-Mısri yani Özdemir Bey aracılığıyla Süleymaniye ve Ravanduz'da İngiltere'ye karşı başlayan Şeyh Mahmut Berzenci liderliğindeki ayaklanmalara destek vermesi ve Ankara Anlaşması'na kadar Türkiye Büyük Millet Meclisi'nde yapılan görüşmeler bu yorumun gerçeği yansıtmadığını göstermiştir. Kürtlerin büyük bir bölümü Milli Mücadele Hareketine katıldılar. Türklerle aynı dine mensup olmaları birlikte hareket etmelerini kolaylaştırdı. Mustafa Kemal, milli mücadele yıllarında çoğulcu bir siyasi söylem benimseyerek Türk kavramı yerine Türkiye ahalisi, Türkiye devleti, Anadolu ve Trakya'nın Müslüman halkı gibi kavramlara vurgu yaptı. Ancak cumhuriyetin kuruluşuyla birlikte Türk milliyetçiliği daha baskın hale gelerek çoğulcu ifadeler yerini üniter bir söyleme bıraktı. 1932 yılında İngiltere'nin bölgeden çekilmesiyle birlikte Irak bağımsız bir devlet haline geldi. Fakat milletler cemiyetine kabul edilmediler. Üyelik, Kürtlerin azınlık olarak tanınması, vatandaşlık hakları ve siyasi haklarının güvence altına alınması şartına bağlandı. Kral Faysal, Kürtler için sağlanan hakları uygulamak konusunda isteksiz davrandı. Faysal'ın ölümünden sonra Bağdat'ta iktidar mücadeleri ve bölünmeler başlayacaktı. Yeni Kral Gazi'nin iktidara gelmesiyle birlikte muhalifler biat etmeyi reddettiler. Akabinde yeni ayaklanmalar patlak verdi. Bu süreçte Kürt liderleri hak ve özgürlüklerini güvence altına almak için mücadele verdiler. 1935 yılında Kürt aşiretleri bir deklarasyon yayınlayarak Bağdat yönetiminden Kürtistan'a yönelik taahhütlerini yerine getirmesini, Kürtçenin resmi dili olarak kabul edilmesini ve gelir kaynaklarından adil pay talep ettiler. Ancak Bağdat yönetimi bu talepleri reddetmesiyle gerilim artarak devam etti. 1940'lı yıllar Irak Kürtleri için önemli bir dönüm noktasıydı. Volla Mustafa Barzani bölgede etkisini giderek arttırıyordu. Birbirine dargın aşiretleri barıştırarak işe koyulan Barzani, 1943 yılında Bağdat'a karşı bir ayaklama başlattı. İki yıl süren bu ayaklanma başarısızlıkla sonuçlandı. Barzani 1945'te peşmergelerle birlikte İran'a çekilmek zorunda kaldı. İran Kürtlerinden Kadı Muhammed'in 1946 yılında Mahabad Kürt Cumhuriyeti'ni ilan etme sürecinde Barzani'de destek vermişti. Ayrıca KDP'nin de burada kurulduğu biliniyor. Sovyetlerin İran Kürtlerine olan desteğini çekmesiyle Mahabad Cumhuriyeti çok uzun ömürlü olmamıştı. 11 ay sonra İran tarafından yıkıma uğratıldı. Yaşanan bu hadiseler sonucunda Molla Mustafa Barzani peşmergelerle birlikte Sovyetler tarafına geçti ve burada 1958 yılına kadar kaldılar. Orta Doğu'da İngilizlerin inşa ettiği krallıklar yerini yavaş yavaş yeni rejimlere bırakıyordu. 1958'de General Abdülkerim Kasım öncülüğündeki askerler monarşiyi bir darbe ile devirdiler. Akabinde Irak Cumhuriyeti'ni ilan ettiler. Sonrasında Kürtlerle iyi işgül kurmak isteyen General Kasım Sovyetlerde bulunan Barzani'ye bir heyet göndererek ülkesine geri çağırdı. Irak genelinde rüzgar Kürtlere doğru esiyordu. Kasım, Irak Cumhuriyeti'nin Kürtlerin ve Arapların ortak devleti olduğuna ilişkin bir yasayı yürürlüğe koydu. Barzan liderliğindeki KDP'ye meşruluk tanıdığı Kürtçe yayınlara izin verildi. Ancak bahar rüzgarları kısa sürdü. Barzan'ın dönüşünden ve Kürtlere verilen ayrıcalıklardan memnun olmayan Iraklar vardı. Bu nedenle çalışmalar yeniden alevlendi. Beşmergeler Zaho'dan İran sınırına kadar olan Irak'ın kuzeyini işgal ettiler. Hükümet ise buna havadan bombardımanlarla karşılık verdi. 1963'te bu kargaşadan faydalanan General Abdülselam Arif yönetime el koydu. Bağdat'ta darbelerin ardı arkası kesilmiyordu. Arif, Barzan ile görüşerek taraflar arasında yeniden barışı sağladı. 63'teki darbenin lideri general Arif'ti. Ancak perde arkasındaki güç, nasyonal sosyalist olan başka bir deyişle Arap milliyetçiliği idolüsünü savunan Bağız partisiydi. Bağız idolüsünün farklılıklara tahammülü yoktu. Rejime aykırı görüş belirtmek bile suçtu. Bağızçılar iktidarı ele geçirdikten hemen sonra iç düşmana karşı taarruza geçtiler. Tutuklananlar işkenceden geçirildi. Irak hapishaneleri Bağızçıların düşman bellediği insanlarla doluplaştı. Yaşanan işkenceler sonucu birkaç hafta içerisinde binlerce Iraklı öldürülmüştü. 1970'lere doğru Bağız Partisi ve onun genç liderlerinden Saddam Hüseyin yavaş yavaş sahada görülmeye başlıyordu. Saddam Cumhurbaşkanı General Bekir'in yardımcısıydı ama perde arkasındaki bütün ipleri elinde tutan muktedir güçtü. 1970'de Kürtlerle özellik pazarlıkları yeniden başladı. Müzakere sürecini yürüten Saddam Hüseyin'di. Uzun görüşmelerden sonra anlaşmaya varıldı. Irak, Kürdistan'ın bütün talepleri kabul edilmişti. Anlaşmaya göre Kürt nüfusunun çoğunlukta olduğu bölgelerde Arapçanın yanı sıra Kürtçe resmi dil olacak ayrıca Irak'ın ikinci öğretim dili olarak kabul edilecekti. Kürtçe basın ve televizyon istasyonları kurulması gerçekleştirilecek, rejime karşı savaşmış olan Kürtler için de genel af ilan edilecekti. Kürtler ilk etapta Bağışçıların Kürt meselesine dair çözüm üreteceğini düşündüler. Molla Mustafa Bağırzağani liderindeki KDP darbeden hemen sonra taleplerin uzlaşıyla halledilmesi için ateşkes ilan etmişti. Kürdistan'ın özellikleri üzerine görüşmeler sürerken masa yeniden dağılacaktı. Kürtler, Kerkük ve Musul'un da Kürdistan'a dahil olduğunda ısrar edince Bağızçılar görüşmeleri yarıda kestiler. Ardından rejim Kürtlere karşı yeniden askeri operasyon başlattı. artık sahada silahlar konuşuyordu. 1972 yılında Moskova ile Bağdat arasında bir dostluk anlaşması imzalanıncaya kadar Barzani, Sovyetler Birliğinin desteğini almaya devam edecekti. Bağdat hükümetinin 72'de Sovyetlerle yakınlaşmasından rahatsız olan Amerika Birleşik Devletleri bölgede etkisini arttırmaya başlayarak Kürtlerle yakın ilişkiler kurmaya başladı. Ancak daha önceki süreçte Amerika, Irak'ın toprak bütünlüğüne saygılı olduğunu ifade ediyor Kürtleri herhangi bir biçimde desteklemekten uzak duruyordu. Saddam Hüseyin ise ABD'nin bölgedeki aktivitelerine karşı Irak petrollerini acil bir kararla devletleştirdi. Bu durum sadece ABD'yi değil İran'ı da endişelendiriyordu. İran, bölgesel çıkarlarından ötürü el altından Kürtleri bu süreçte desteklemişti. Amerika, İran ile Irak arasında çıkacak bir savaşı konjonktürel olarak sakıncalı buluyordu. Süreci kendi çıkarları dolusunda çözmek isteyen Amerika için 1975 yılında Cezayir'de gerçekleştirilen petrol ihraç eden ülkeler toplantısı aranan fırsat oldu. Amerika öncülüğünde gerçekleştirilen toplantılarda İran şahı Rıza Pehlevi ve Irak lideri Saddam Hüseyin'in bir araya gelerek barış anlaşmasını imzaladılar. İran, Kürtlere verdiği desteği kesme karşılığında, Fırat'la Dicle nehrilerin Basra körfezinde denize dökülmesinden önce birleştikleri yer yani Şat-ül-Arab'daki su yolunun kısm-i egemenlik hakkını kazandı. Irak ise buna karşılık İran petrolleri açısından zengin bir bölge olan Kuzistan üzerindeki hak iddialarından vazgeçti. Ardından İran şahı Kürtlere verdiği askeri desteği geri çekti ve Kürtler bölgesel çıkarlar için bir kez daha kurban edilmişti. O süreçte Bağdat rejimi havadan ve karadan tüm gücüyle Kürt muhaliflere karşı saldırıya geçti ve tahmini olarak 1500 köy bu savaşta kullanılmaz hale getirildi. Ölen insan sayısı 10 binlerle ifade edilse de gerçek rakam hiçbir zaman anlaşılmadı. Balomustafa Barzani hem askeri hem de duygusal olarak yenilmişti. Liderlik sorumluluğunu oğlu Mesut Barzani'ye bıraktı bu süreçte. O arada Kürtler arasında da gruplaşmalar ve tartışmalar süreci başladı. Celal Talabani ve arkadaşları KDP'den ayrılarak 1975 yılında Kürdistan Yüzseverler Birliği'ni kurdular. İran-Irak savaşı sürecinde dargınlıkları bir tarafa bırakan KDP ve KYB güçlerini tekrar birleştirdiler. Savaştan dolayı büyük sıkıntılar yaşayan Irak hükümeti bu durumun ilerleyen zamanlarda daha büyük sorunlara yol açacağını biliyordu. Saddam Hüseyin Kürdistan bölgesine yönelik 8 askeri hareket gerçekleştirdi ve bu saldırılara Kur'an'daki Enfal suresinin adını verecekti. 1988 yılında acı bir olay gerçekleşti. Irak Hava Kuvvetleri'nin uçaklarından atılan kimyasal silahlar sonucu binlerce sivil hayatını kaybetmişti. Saddam güçleri bu yöntemle 703 köyü imha ettiler. Kurtulabilen köylüler Peşmerge denetimindeki bölgelere kaçtılar. İnsan hakları izleme komitesi saldırıda ölen 3200 kişinin ismini belirlemiş ancak ölü sayısının 4 ile 7000 arasında olduğu tahmin ediliyordu. Irak ordusu Kürt muhalifleri etkisizleştirmek amacıyla enfal hareketi sırasında yaklaşık 180 bin kişinin ölümüne yol açtı. İnsan hakları örgütlerinin raporlarına göre esirler gözden uzak bölgelere götürülüyor ve kazılmış toplu mezarların kenarında makinalı tüfeklerle topluca katlediliyordu. 1990'lara gelindiğinde milyonlarca Kürt Irak sınırını geçerek Türkiye ve İran tarafında kurulan kamplara yerleştirildiler. Bu durum bölgede büyük bir mülteci krizine dönüşmüştü. 1991'de yaşanan Körfez Savaşı'nda Irak büyük kayıplar vermiş, bunun sonucunda işgal kuvvetleri Irak üzerindeki tahakkümatlarını arttırmıştı. Birleşmiş Milletler Saddam'ın Kürdistan bölgesine yönelik saldırılarını durdurmak için bölgede çok uluslu bir askeri gücün bulundurmasına karar verdiler. Ayrıca Nisan 1991'de 36. Parelenin kuzeyindeki bölgenin hava sahası Irak hava kuvvetlerine yasaklandı. Böylece Irak egemenliğinin fiilen sona erdiği güvenli bir bölge Kürtlere sağlanmış oldu. Kürtleri Saddam Hüseyin'in saldırılarından korumaya amaçlayan ABD öncünündeki çekiş güç bölgede oluşturulan güvenli alanda Kürtlere otonom bir yapı kurma fırsatı vermiştir. Kürtler kazandıkları bu fiili egemenliği kurumsallaştırarak kamu idaresindeki boşluğu doldurmuş ve geçici idari bir yapı hayata geçirmişlerdi. Irak hükümetinin hiçbir etkisinin kalmadığı bölgede 1992 yılında seçimlere gidilerek parlamento kuruludu. Kürt Meclisi 1992'de Irak merkezine bağlı Kürdistan Federa Devleti'ni ilan ettiler. 2003 yılında gerçekleşen 2. Körfez savaşı sonrası Irak'ta Saddam Hüseyin'in liderlerindeki Bağz yönetimi devrilmiş ve Irak federal bir devlete dönüşmüştü. 2005'te halk oylamasıyla kabul edilen Yeni Irak Anayasası'na göre Kürdistan bölgesi federal Irak devleti içinde federatif bir devlet olarak tanımlanmıştır. Sonuç olarak Irak Kürtlerinin bağımsızlık mücadelesi tarihten günümüze kadar gelen karmaşık ve zorlu bir yolculuğu temsil ediyor. 19. yüzyılda ulusal kimlik arayışıyla şekillenen Kürt hareketi süreç içerisinde birçok zorlukla karşılaşmış ancak her seferinde yeniden varlığını sürdürmüştü. Ortadoğu'da yaşayan halklar aralarındaki kavgaları sonlandırıp birbirlerinin meşru haklarını tanımadıkları müddetçe bu bölgedeki kaotik durum devam edecektir. Ancak bunu sona erdirmek elbette mümkün. Sınırların kalktığı bir Ortadoğu ile bölgesel barış yeniden inşa edilebilir. Bu doğrultuda Kürtlerin kazanımları sadece kendi çıkarları için değil, tüm Ortadoğu'nun istikrarı için de büyük bir önem arz ediyor.
