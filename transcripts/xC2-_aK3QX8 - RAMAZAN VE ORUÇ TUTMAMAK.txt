0:00:07 - 0:00:19 Speaker A: Şimdi abi biz her ramazanda şöyle olaylarla karşılaşıyoruz. İşte ben oruç tutuyorum, şey ben oruç tutmuyorum sen buna saygı göstermek zorundasın. Sosyal medyada paylaşımlar, videolar. Bu ramazanda da biz bununla karşılaşacağız.
0:00:20 - 0:00:20 Speaker B: Gene mi?
0:00:21 - 0:00:41 Speaker A: Gene abi yapacak bir şey yok yani. Ne biçim adamsın lan sen? Oruç tutan var tutmayan var ya. Pötür pötür yiyorsun orada. Sen ne iş yapıyorsun? Bunlarla karşılaşacağız. Artık bu bizim bir gerçeğimiz. Bu olayları nasıl değerlendiriyorsun abi? Bundan kurtulamayacak mıyız biz?
0:00:43 - 0:09:03 Speaker B: Geçenlerde sosyoloji alanında çalışmayı yürüten bir genç kardeşimizle beraber oturup bir tez üzerinde beraber fikir teatisinde bulunuyorduk. Haklıların çizgisi üzerine. Detaylı bir konu ama ona da şeyi sormuştum ben. Bir meyhanede içki içmek yasaklanabilir mi? Normal şartlarda hayır. Ama bana göre evet. Şöyle bir evet. Bakın oturdunuz. Siz iyi bir içki içen birisiniz. Bir büyük diye tabir ediyorlar ya. Bir büyük devirdiniz. İki büyük. İki büyük devirdiniz. Böyle yarma gibi bir herifsiniz. Böyle acayip içebiliyorsunuz filan. Üç büyük istediğiniz anda meyhaneci size üçüncü büyüğü getirmez. Sebep şudur. Üçüncü büyüğü içtiğiniz zaman büyük ihtimalle kandaki alkol miktarı yaşama ihtimalinizi ortadan kaldıracağı için size der ki hayır ya üçüncü büyüğü falan getirmiyorum bu gece içeceğini içtin yarın tekrar gel. Yani meyhanede bile sizin bir içki daha içmenizi engelleyebilecek hukuk var. Sözlü bir hukuk. Dolayısıyla hak dediğiniz şeyin bir çizgisi var. Ne yapıyorsak yapalım, haklar yeri geldiğinde kendi kendimize bile engel koyacağımız bir çizgisi vardır. İstediğimiz kadar içki içme hakkına sahip değiliz. Vücut buna izin vermiyor. Dolayısıyla kendi bedeninizden tutun da hayatınızın her aşamasına kadar yapabileceklerinizle örtüşen bir haklar silsilesi var. ve bu haklar silsilesinin bir de başkalarıyla olan iletişimi var çünkü diyelim ki bir meyhanede bir büyük devirdiniz ve çıktınız içkili bir şekilde eve gitme hakkına sahipsiniz ama içkili bir şekilde gecenin o saatinde uyuyan çocukları uyandırmak üzere nara atma hakkına sahip değilsiniz Ama aynı siz bir futbol maçında haykırma hakkına sahipsiniz ve hatta bunun olması için baya bir sizi gaza getiren insanlar var. O zaman hayatımızdaki her hakkın hem kendimizle alakalı çizgileri var, hem yeriyle alakalı çizgileri var, hem de başkalarıyla iletişime geçtiğiniz anda çizgileri var. Oruç tutmama hakkına sahipsiniz. Ama oruç tutanların acıkacakları için değil, inançlarının yaşadıkları ortama duyduğunuz saygının gereği olan haklarınızın bittiği bir yer var. Bir örnek daha vermek gerekirse şöyle ifade edebilirim. Buradan kalktınız, Hindistan'a gittiniz. Hindistanlı insanlar ineğe tapıyorlar. Belli bir kesim, önemli bir kesim. Siz orada yolda yürürken ineğe şaka yapamazsınız. Kendi köyünüzde yapabilirsiniz. Ama Hindistan'da yapamazsınız. Çünkü orada insanlar ineğe tapıyorlar, ona bir değer veriyorlar. Siz akılsız mısınız? Diyemezsiniz. Şimdi bizim ülkemize dönelim. Bu ülke her zaman söylediğim gibi ister kabul edin, ister etmeyin. İster yasalarla, ister yasasız. Bir İslam ülkesidir. Bu İslam ülkesinin getiricisi olarak bu ülkede bir kişi bile oruç tutuyor olsa Yani ülkenin %99.99'u oruç tutmasa bile bu ülkedeki o bir tane oruç tutan adama karşı gösterilecek nezaket bu ülkenin varlığına dair bir hizmettir. Aslında oruç tutan insanların yanında yemek yememek, yollarda sigara içmemek, su içmemek, Bu ülkede sadece oruç tutan insanlara karşı değil, bu ülkenin varlığının sebeplerinden biri olan inancına duyduğunuz saygıyla, bu ülkenin bir arada durmasına duyduğunuz saygının gereğidir. Dolayısıyla burada şunu söylemekte fayda var. Bu Ramazan ayında sokaklarda sigara içmeye, su içmeye hak sahibi değilsiniz. Bu, siz bunu yapamayacağınız yüzünden değil. Ya da orada oruç tutan insanlar bunu canı çektiği için değil. Hatta oruç tutanların hiç umurunda olmayabilir. Sizin bu ülkenin temel değerlerinden biri olan İslam inancının oluşturduğu o birliktelik duygusu göstermiş olduğunuz saygıdır. Örneğin siz bir okula gidersiniz, bir ilkokula gittiniz çocuğunuzu almaya. Normal şartlarda sigara içen biri olabilirsiniz. Ama okul bahçesi açık alan biri olsa orada sigara içmezsiniz. Çünkü oranın kendine ait çocuklar görünce sigara ister diyemezsiniz yollarda da görüyorlar. okul bünyesinin bütünlüğü adına bir ihtiyaçtır. Hatta belki o okulda eğitim veren öğretmenler de sigara kullanıyor olabilir ama paketlerini okullara girerken saklarlar. Haklar hukuku doğurur ama haklar sadece hukukun getirdiği yasalarla belirlenmez. Hukuk insanları bir arada tutmak içinse eğer Bugün bu ülkenin temel inanç değerlerinden biri olan ve en büyüğü olan İslam dininin yaşadığı bir ayı Amerika Birleşik Devletleri'nin başkanı dahi tebrik ediyor ve kabul ediyorken ve hatta Beyaz Saray'da bir iftar verecekken Sayın Biden bile iftar öncesinde su içmeyecek. İftar öncesinde ya benim biraz içim burkuldu, şuradan iki tane çerez getirin de şu açlığımı bassırayım demeyecek. Hele ki kendi ülkesinde bu kadar daha az, nispeten daha az Müslüman olmasına rağmen. Bunlar kendimize duyduğumuz saygı, ülkemizin bütünlüğüne duyduğumuz sevgiden kaynaklanan bir şeydir. O yüzden bu kaynağa inanıyorsak eğer, Bu kaynağın gereği olarak bu hakka riayet etmemiz gerekir. Hoş, içenlere, yapanlara karşı ne yaptın sen diyecek halimiz yok. Ama bildiğimiz bir şey var, böyle davranan arkadaşlarımız da genel itibariyle bu ülkenin bütünlüğüne karşılık bir adet saygısızlık yapmış olacaklar diyebiliriz. Bu şuna benzer, istiklal maaşı okunurken siz yolda yürüyorsanız durmayabilirsiniz. Çünkü o sadece o okulun çocuklarıdır ama bir okulun önünden geçiyorsunuz. Dünyanın en güzel şeyi değil midir? Tam oradan geçen esnaf simitçi duruverir, bayrağa yönelir ve istiklal marşının bitmesini bekler. Ne istiklal marşı o simitçiye muhtaçtır, ne de birlik bütünlüğü bozacak bir hareket, hakaret içermemektedir yürümek. Ama orada durmak, o simitçinin tam da o anda orada bekliyor olması, o büyük fotoğrafın içinde olma duygusunu tetikler. Eğer bu büyük fotoğrafın her zaman bir arada durmasını istiyorsak, bu fotoğrafın en önemli rengi olan inanca saygı duymak değil, hakkına riayet etmek zorundayız. Dolayısıyla sokaklarda yemeyen, içmeyen, oruç tutmayan insanların bu inanca saygı duyduklarına değil, bu hakka riayet etmeleri gerektiğini beyan etmem gerekir.
0:09:04 - 0:09:19 Speaker A: Daha önce de konuştuğumuzda hani nerede o eski Ramazanlar, kaybettiğimiz değerler, bunu söyledik. Nostalji yapıyoruz, bunu seviyoruz. Değerler anlamından Hakk'a riayet anlamında da aşağı doğru bir ivmelenme var. Nasıl değişecek abi bu?
0:09:19 - 0:15:15 Speaker B: İlkelerimiz yoksa bu hak ve hukuka riayet ne yazık ki ortadan kalkacak. Yani biz bu konferansta ilkeler mevzununun bu kadar çok altını çiziyor olmamızın sebebi buydu. İlkeli olmadığınız andan itibaren hak ve hukuk sizin için bitmiştir. Çünkü insani vasıflarınızı kaybedeceksiniz. İnsani vasıflarınızı kaybettiğinizde hayvan bile olamayacaksınız çünkü hayvanların da ilkeleri var. Yani bir aslan doymak için avlanır. Fazladan avlanayım da biriktireyim bunu, yarına kalsın demez. Şu da üzerinde tatlı olsun mahiyetiyle bir daha doyduktan sonra bir daha avlanmaya gitmez. İnsansa, ilkelerini kaybettiği andan itibaren hayvaniyetin getirdiği esasları bile yaşayamayacak hale dönüşü verir. Dolayısıyla bu dönüşümün önündeki en büyük kriter ilkeler yani hudutlardır. Benim için ilkeler hem bu yaşadığım toplumun gerekleridir hem inancımın gerekleridir. Hem toplumun dışında yaşayacağım hem de inancın dışında yaşayacağım diyen bir adamın İnsaniyet vasıfları kayboluyor. Dolayısıyla hem yaşadığı toplumdan dışlandığını iddia ediyorsun ondan sonra. Yani garip bir şey yaşıyoruz Hasan. Bazı bir genç kitle var, toplumun bütün hassasiyetlerinden nefret ediyor, itiyor. İnancın bütün hassasiyetlerini de itiyor, nefret ediyor. Bir şeyi itiyorsanız yani bir duvar var, ittiniz. Sonra diyorsunuz ki duvar beni itti. Toplum beni dışladı. Bu inananlar beni dışına itti. Hayır siz geldiniz, o ilkelere elinizi dayadınız ve kendinizi ittiniz dışarıya doğru. Dolayısıyla bunu yapan, toplumun dışına kendini fırlatıp atan, ilkesiz yaşayıp hem de bu işin içinde olmak isteyen sizsiniz. Halbuki mümkün değil. Yani çünkü sıvıların karışması, gazların karışması, katıların bir araya gelmesi için gereken alet, edevatın bile ilkesi var. Sen bir ahşap vidasıyla iki demiri bir araya bağlayamazsın, ilkeleri var. Sen suyla zeytinyağını ömrünü harca karıştıramazsın. bir ilkesi var. Maddenin var olması için gereken şartların her birisi madde için bir ilkeyken ilkesizliği bir yaşam biçimi olarak seçmek, her güne göre kendime göre bir şey yazacağım, yazdığım her yeni günde yeni bir şey bekliyorum diyenlere diyorum ki o yeni bir şey değil. Yeni bir ilke yazamazsınız. Mevcut ilkelere tabi olmaksa o tabiyetin getirdiği usulle aklınızı bir yere monte etmek değildir. Bütünün içinde var olma gayretidir. O bütünün içinde bir yıldız olma imkanıdır. Eğer yapmazsanız meteor taşı olursunuz. Uzaydaki meteor taşları varlığın içinde hiçbir çekim kabiliyetinin içine dahil olmayınca ne oldular? ya dünyaya çarptılar, ya Mars'a çarptılar, yani bir duvara tosladılar. Yani yine tuz buz olup o büyük kütlenin içinde kayboldular. İlkeleri olmayan insanlar kaybolurlar. Toplumu itekleyenler kaybolurlar. İnancı Hristiyan, Yahudi, Deist, Ateist, Agnostik olsun, ilkesizse kaybolurlar. ilkeleri varsa, bu ilkeler sonucunda şeytani olanın yanında veya belli bir inancın çatısı altında var olabilirler. Ama her ilkesizlik, bir dağılımı, bir saçılımı ve sizin istemediğiniz bir yerde uyanmanıza sebep olur. Çünkü hani o meyhane örneğinden devam edersek, yanınızdaki arkadaşınız meyhaneci size içme, içme, içme dedi ve siz meyhanenin ilkelerini yok sayarak devam ettiniz. Nerede uyanacağınızı bilebilir misiniz? Hayır. Belki bu çöp kovasının içinde, belki bir hastanede. Nerede uyanacağınızı bilme şansınız yoktur. O yüzden her şey bir ilkedir. Her ilke de o toplumun birlik ve beraberliği için değil, sadece sizin bütünlüğünüz için de büyük bir gerekliliktir. İsterseniz reddedin fark etmez. Ya bir ekole olacaksınız ya bir ekole tabi olacaksınız. Üçüncü bir alternatif yok. Olma ihtimali de yok. Dolayısıyla bu çerçevede mesela o ilkeleri karşınızdaki insanlarla ne kadar yaklaştırabilirseniz toplum sizi o kadar içine alır. Toplum sizin için aldıkça siz bir şey kaybetmezsiniz. İnsan kazanırsınız, dost kazanırsınız. Yani bugün Hep söylüyorum, ilkeli bir adam olduğunuz andan itibaren Yahudi, Hristiyan, Ermeni, Deist, Ateist sizi sever. Siz de onları insan olmanın gereğince seversiniz ve iletişim kurarsınız ve bu iletişim günün sonunda büyük bir birliktelik, o birliktelikte önemli bir sonuç doğurur. Ya ben bu sonucu istemiyorum, kendimi istiyorum sadece diyorsanız Yine de ilkelere mecbursunuz. Yani bu bir paradoks değil. Bu bir matematik. Bu bir matematik. Mecbursun. Yani fonksiyonun dışına çıkma şansın yok.
0:15:19 - 0:15:25 Speaker A: Şey vardı hani yeni bir doğruyu... Yeni bir doğru ortaya çıkaramazsın. Bir doğru vardır, onu keşfedersin.
0:15:26 - 0:15:27 Speaker B: Aynen öyle.
0:15:27 - 0:15:30 Speaker A: İlke de aynı herhalde. Yeni bir ilke icat edemezsin.
0:15:31 - 0:15:32 Speaker B: Yok, öyle bir şey yok.
0:15:32 - 0:15:34 Speaker A: İlkeler vardır, ona tabi olursun.
0:15:35 - 0:16:08 Speaker B: Yani yeni bir ilke çıkarabilmek için bile yeniden bir ilkeye ihtiyacım var. Çünkü bir ilke vardır, sen dersin ki bu ilke bu toplum için yanlış. Bak yine bir yerden çıkarsın. Daha iyisine ihtiyacımız var dersin ama baz aldığın bir şey vardır. Yani kardeşler, yaratılmamış hiçbir şeyi hayal edemezsiniz. Yaratılmış her şeyin daha iyisini keşfedebilirsiniz ki onu hayal edebiliyorsunuzdur.
0:16:11 - 0:16:16 Speaker A: Eyvallah ağabey ağzına sağlık. Tekrardan görüşmek üzere. Yorduk seni.
0:16:16 - 0:16:17 Speaker B: İyi Ramazanlar.
0:16:18 - 0:16:19 Speaker A: İyi Ramazanlar.
