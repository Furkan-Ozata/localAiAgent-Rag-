0:00:01 - 0:08:45 Speaker A: Bilim halkın güvenini nasıl kaybetti? Siyaset ve güç zehirlenmesi, iklimden covid'e kadar her alanda bilimsel kurumları etkiledi ve bilime rehberlik etmesi gereken felsefe ve usulden ayırdı. Bilim, politik bir slogan haline geldi. Joe Biden başkan seçilmeden 6 gün önce, Donald Trump inanmıyor. Ancak ben bilime inanıyorum." diye tweet atmıştı. Ama bilime inanmak ne demektir? İngiliz bilim yazarı Matt Ridley, felsefe olarak bilimle bir kurum olarak bilim arasında keskin bir ayrım yapar. Felsefe olarak bilim, Matt Ridley'in rasyonel ve nesnel akıl yürütmenin önceliği olarak tanımladığı aydınlanma çağından doğar. Bir kurum olarak bilimse, tüm insan eliyle kurulan kurumlar gibi düzensizdir ve belirtilen ilkelerin çok gerisinde kalmaya eğilimlidir. Matt Ridley, COVID sürecinin felsefe bilimiyle kurumsal bilim arasında yaşanan kopukluğu iyice belirginleştirdiğini söylüyor. 63 yaşındaki Matt Ridley, kendisini bir bilim eleştirmeni olarak tanımlıyor. Mesleğini sanat eleştirmenliğine benzetiyor ve diğer bilim yazarlarının çoğunu boş övgüler yağdıran yazarlar olarak görüyor. Matt Ridley, bu sıralar Kanadalı moleküler biyolog, Alina Chien'le birlikte Kasım ayında yayınlanacak olan COVID-19'un kökenleri isimli bir kitap üzerinde çalışıyor. Bu kitabın Çin'de yayımlanması Çin'in hiç hoşuna gitmeyecektir. Zira Matt Ridley, kitap üzerinde çalışma yaparken, Çinli bilim adamlarının yarasa virüsleri üzerinde yaptıkları çalışmalar konusunda her şeyi açıklayamadıklarını söyledi. Matt Ridley'e göre, bu açıklanamayan bilgiler, kendisi ve Aline Chen gibi yabancılar tarafından ortaya çıkarılmalı. Çünkü Çin resmi makamları, tüm Çinli bilim insanlarına virüsle ilgili bulunan sonuçları önce hükümete göndermelerini ve ancak hükümetin onayı olduğu takdirde bu sonuçları yayınlayabilecekleri emrini verdi. milyonları öldüren ve dünyayı harap eden ölümcül bir salgının ardından bu sansürleme adeta şok edici. Matt Ridley, aynı zamanda COVID'in kökenleri konusunun çoğunlukla ana akım bilim kurumlarının dışındaki kişiler tarafından ele alındığını belirtiyor. Bu kişilerse bilimin bir kurum olarak itibarını korumak için soruşturmayı kapatmaya çalışıyor. Bunun en basit nedeni, eğer COVID bir laboratuvardan geliştirilip oradan sızdıysa, Bu durumda bilime olan güven kaybolabilir. Diğer yandan bilim adamları Wuhan laboratuvarı sızıntısı hakkında soru sormaktan oldukça çekiniyorlar. Zira bilim adamları küresel bir loncadır ve batılı bilim topluluğu Çin'le yakın bir ilişkiye sahiptir. Hatta Çin'e güvenmeye bile başlamıştır. Bilimsel dergiler Çin'den önemli miktarda gelir elde ediyor ve batılı üniversiteler, öğrenim gelirleri ve insan gücü için Çinli öğrencilere ve araştırmacılara güveniyor. Matt Ridley, tüm bunların pandemi sürecinin ardından değişmesi gerektiğini söylüyor. Bir kurum olarak bilim, yalnızca bilim adamlarının dünyayı iyi yöneteceklerine dair saf bir inanca sahiptir. Belki de politikacıların, bilime inanıyoruz demelerinin altında yatan sebep de budur. Pandemi sırasında gördüğümüz gibi, bilim bir güç kaynağı olabilir. Ancak diğer yanda ortak ve otoriter bir ses sunmak isteyen bilim adamlarıyla, açık fikirli olan ve fikrini değiştirmeye hazır olan felsefe tabanlığı düşünen bilim adamları arasında bir gerilim var. Matt Ridley, pandeminin epidemiolojiyi ciddi bir şekilde politize etmesinden korkuyor. Bu, bilim adamlarını siyasi yönlere iten yorumcuların hatası. Matt Ridley, politik ön yargılarına uyan şeyleri kasten yayınlamak veya uymayan şeyleri görmezden gelmek konusunda, epidemiologların da hatasının olduğuna inanıyor. Epidemiologlar, daha fazla sokağa çıkma yasağı isteyenlerle, bu yaklaşımın etkili olmadığını ve ters etki yapabileceğini düşünenler arasında ikiye bölünmüş durumda. Matt Ridley, bu konuda sokağa çıkma yasağının ters etki yapabileceğini savunuyor ve ilk etapta karantinalara yolaşan panikçi modellemeyi doğru bulmuyor. Pandemi sürecinin nereye gidebileceğine dair yapılan modellemeler apolitik bir proje gibi görünüyor. Son zamanlarda pandemi süreci hakkında oldukça uç varsevimlere dayalı modeller sunan çok sayıda epidemiolog türemiş durumda. Zira bu devirde karamsarlık satıyor. Çok karamsar olduğun için suçlanmıyorsun ama dikkat çekiyorsun. Tıpkı iklim biliminde olduğu gibi, korkunç bir geleceğin modellenmiş tahminlerinin sizi televizyona çıkarma olasılığı çok daha yüksek. Yeri gelmişken iklim bilimi de zaten siyasallaşma yolunda. Matt Ridley, iklim biliminde yaşanan bu siyasallaşmayı şöyle açıklıyor. 20 ya da 30 yıl önce, buzul çağlarının nasıl olduğunu inceleyebilir ve bu konuda hiç politik olmadan, rakip teorileri tartışabilirdiniz. Ancak artık insanların siyasi bir mercekten bakmadan, konuyla ilgili bir konuşma yapabilmesi oldukça zor. Matt Ridley, iklim değişikliği konusunda insanların iklimi daha sıcak hale getirdiğini kabul ediyor, ancak insan davranışında ve tüketiminde, radikal değişiklikler gerektiren felaketçi görüşlerin hiçbirine katılmıyor. Bilimin siyasallaşması, bir kurum olarak bilime olan güvenin kaybolmasına yol açar. Güvensizlik haklı olabilir, ancak bu şekilde zamanla bilginin yerini batıl inançlar almaya başlar. Bu batıl inançlarsa, genetiği değiştirilmiş gıda, nükleer enerji ve aşılar gibi teknolojilere karşı halkı direnişe götürür. Matt Ridley, COVID-19 aşısını yaptırmayı reddetmenin, kötünün iyisini seçmek olduğunu savunuyor ve bunu gösterecek yeterli veriye de sahip olduğunu söylüyor. Özellikle son dönemde aşılar yanlış bilgi sorununun ve sosyal medyadaki sansürleme kampanyasının merkezinde yer aldı. Facebook ve Wikipedia'nın virüsün bir Wuhan laboratuvarından sızma olasılığından bahsetmesi uzun süredir yasak. Mutabakat, anlaşmazlık ve meydan okumaya dayanan bilimsel ilerleminin düşmanıdır. Bilim, fizikçi Richard Feynman'ın da dediği gibi uzun kişilerin cehaletine olan inançtır. Matt Ridley, konu hakkında bilime en açık eleştirisini sunarak, meselenin artık politik hale geldiğini ve ön yargılarla hareket edildiğini söylüyor. Artan sayıda bilim insanı, ortak fikir tuzağına düşmüş gibi görünüyor. Bu durum, yeni ve açık fikirlerin ortaya çıkmasına engel olarak, dogmatik bilim anlayışını geliştiriyor. Dünya Sağlık Örgütü de bu konuda suçlu. Zira DSEÖ, Şubat ayında Çin'e bir düzine batılı bilim insanı gönderdi ve Çinli bilim adamlarıyla bir ekip kurdu. Bu süreçten sonra yaptıkları basın toplantısındaysa, laboratuvar sızıntısı teorisinin doğru olmadığını söyledi. Örgüt, Ocak 2020'de, Tayvanlıların COVID-19'la ilgili yardım çığlıklarını da görmezden gelmişti. Tayvanlılar, virüsün insandan insana bulaştığını ve büyük bir salgını tetikleyebileceğini söyleyerek, konunun araştırılmasını istemişti. Ancak DSEÖ, Tayvanlılara ikinci sınıf insan muamelesi yaparak, onların bu çağrılarını görmezden geldi. Bugünlerde DSEÖ'nün birinci il görevi, pandemiyi önlemektir. Ancak DSE, 20.000. yüzyılda insan sağlığına yönelik en büyük tehditin iklim değişikliği olduğunu söyleyen bir açıklama yapmıştı. Matt Ridley'e göre, Dünya Sağlık Örgütü günlük sorunlara odaklanmayan bir organizasyon. Matt Ridley'in görüşüne göre, kurumsal bilim her zaman bir kiliseye dönüşme eğiliminde olarak dogmalara itaati zorunlu kılmış ve kendisine inanmayanları kafir adetmiştir. Bu eğilim, Daha önce bilimsel gelişimin parçalara ayrılmış doğası tarafından kontrol altında tutuluyordu. Örneğin bir profesör, bir başka profesörün sunduğu fikrin yanlış olduğunu rahatlıkla söyleyebiliyordu. Ancak artık günümüzün sosyal medya çağında, genel kabul görmüş fikirlerin aksini beyan etmek gittikçe zorlaştı. Dolayısıyla bilime felsefe olarak inananlar, kurumsal bilimden giderek daha da uzaklaştırıldı. Bu durumun da bize pahalıya patlayacağı kesin.
