0:00:00 - 0:14:16 Speaker A: Akdeniz'in kıyısında tarih ve kültürün iç içe geçtiği hem hüzün hem de umut dolu bir şehirdir Beyrut. Tarih boyunca yaşanan onca zorluğa rağmen dinamik ruhunu her zaman korudu. Bir yandan huzur arayanlara sığınak olurken diğer yandan da savaş mermilerinin tarumar ettiği sokaklarıyla ajanslarda kendine yer bulur. Lübnan'ın başkentinde bu günlerde yeniden savaş canları çalıyor. İsrail savaş uçaklarından atılan bombalar insanlara geçmişte yaşanan kanlı günleri hatırlatıyor. Lübnan her ne kadar 1946'da Fransız mandasından kurtulmuş olsa da aradan geçen 78 yılda henüz tam anlamıyla istikrarı sağlayamadı. Bunu daha iyi görebilmek için tarihe kısa bir yolculuğa çıkmamız gerekiyor. Suriye'nin bir parçası olan Lübnan uzun yıllar boyunca Fenikelilerin hakimiyetinde kaldı. M.Ö. 64 yılında Romalılar Antakya'yı ele geçirince Suriye Roma hakimiyetine geçti. Daha sonra Roma İmparatorluğu doğu ve batı olarak ikiye ayrıldı ve Suriye toprakları Bizans'ta kaldı. Hazreti Ömer döneminde gerçekleşen Yermük Savaşı ile 636 senesinde Müslümanların hakimiyeti altına giren Lübnan uzun yıllar boyunca Müslüman devletler tarafından yönetildi. Osmanlı ve Mısır arasında yaşanan Mercidabak savaşı sonrası bugünkü Lübnan bölgesi Osmanlı idaresine geçmiş oldu. Osmanlı devleti nüfusun büyük çoğunluğu Müslüman, Hristiyan ve Durzilerden oluşan Lübnan'ın yönetimini Durzi Mağan ailesine verdi. Bu yönetim 18. yüzyıla kadar devam etti. Ancak bu durum yaşanan Durzi ayaklanmalarıyla son buldu ve yerine Maruni Şibap ailesi yönetime getirildi. 18. yüzyıl dünya için büyük kırılmaların yaşandığı bir dönemdi. Ortadoğu'da sömürgeci İngiltere ve Fransa gibi devletler bölgeye medeniyet götürme projesi kapsamında faaliyetlerine hız verdiler. Napolyon'un 1798'de Mısır işgaliyle başlayan süreç hızla Lübnan ve çevresinde misyonerlik faaliyetlerinin hızlanmasına başlangıcı oldu. Böylece 1800 yıllardan itibaren bölgeye Fransa'dan gönderilen Cizit papazları ve Amerikalı misyonerler Beyrut civarında 500'den fazla misyoner okulu açtılar. Bu okulların önemli bir kısmını ilkokullar oluştururken eğitimde Fransız dili ve kültürün etkisi hızlı biçimde artmaya başladı. Bir yandan Hristiyanlık tebliğ edildi, diğer yandan da bölgede milliyetçilik duyguları yavaş yavaş körüklenmeye başlamıştı. Butrus el-Bustani gibi önemli isimler ileride Arap milliyetçiliğinin fikir babaları olacaktı. Bu isimlerin birçoğu misyoner okullardan mezun olmuştu. 19. yüzyıl Lübnan için değişimin habercisi oldu. İngiltere ve Osmanlı arasında imzalanan Baltaliman Antlaşması ile uluslararası kapitalizme açılma süreci başladı ve gayrimüslimlere imtiyazlar verildi. Özellikle Fransızların desteği ile Beyrut merkezli bir Hristiyan burjuvasisi doğdu. Maruni Hristiyanları zenginleşirken Lübnan'ı uzun yıllar yöneten Durusiler güç kaybediyordu. Bu durum İki topluluk arasında da zaman zaman gerilimlerin artmasına vesile oldu. Marulliler ve Dürziler arasındaki mücadele, Fransa ve İngiltere'nin bölge üzerindeki ekonomik ve siyasi etkinliklerine arttırılmasıyla 1854'ten itibaren daha da şiddetlendi. 1860'da yaşanan olaylar sonucunda binlerce Hristiyan, Müslüman ve Dürzi hayatını kaybetmişti. Birinci Dünya Savaşı'ndan sonra Osmanlı'nın yıkılmasıyla Fransızlar Suriye ve Lübnan'ı 1946 yılına kadar mandalaştırdı. Fransızların manda rejimi gölgesinde her ne kadar Fransız mandasında kalsa da Lübnan 1943 yılında Fransız mandasında bağımsızlığını ilan etmişti. Bünyesinde birçok farklı inanç grubunu barındıran Lübnan'da Bir diğer önemli Müslüman topluluk ise Şiilerdi. Şiiler, Fatimler döneminden itibaren Lübnan ve çevre bölgelerde yaşıyorlardı. Fransızlar 1926'da Şiileri bir dini grup olarak tanıdı ve kendi mahkemelerini kurmalarına izin verdi. Lübnan'ın bağımsızlığını ilan etmesiyle uzun yıllar sonra ilk defa Şiiler siyasal bir statü kazanmışlardı. 1943'te yapılan ulusal pak çerçevesinde siyasi paylaşım mezhepler arasında nüfuslarıyla orantılı olarak oluşturuldu. İmzalanan bu ulusal pakt ile Cumhurbaşkanı'nın Maruni, Meclis Başkanı'nın Şii, Başbakanı'nın Sunni olması ve parlamento üyelerinin Hristiyanlar ile Müslümanlar arasında 6-5 oranında paylaştırılması kararlaştırıldı. 43'te bağımsız Lübnan'ın kurulmasını sağlayan anayasa ve ulusal pakt Şiiler tarafından imser bir ihtiyatla karşılandı. Maruni ve Sunni kontrolündeki yapı devam ettirilse de Şiiler, Lübnan'ın üçüncü büyük dini grubu olarak kabul edildi. 1946'da Fransızlar geride kültürel bir soykırım mirasını bırakarak Lübnan'ı terk ettiler. Bundan sonra Orta Doğu'da Lübnan ismi öne çıkmaya başlayacaktı. Ancak coğrafyada sular bir türlü durulmadı. 1948'de İsrail'in Filistin'i işgal etmesiyle başlayan süreçte milyonlarca Filistinli ülkelerini terk etmeye zorlandılar. milyonlarca mülteci Ürdün ve Lübnan gibi çevre ülkelere sığındı. İsrail etrafında herhangi bir Müslüman devleti istemiyordu. Hakeza, İsrail'in ilk başbakanı Ben-Gurion, anılarında Lübnan'ın güney sınırı Litane nehri üzerine yer alan Hristiyan bir devletin olması gerektiğini belirtmişti. Tüm bu yaşananlar Lübnan'ın güney bölgesinin önemini hem Lübnan hem de İsrail açısından gözler önüne seriyor. 1967 yılında Araplarla İsrail arasında yaşanan savaş Lübnan tarihinde yeni çatışmaları da beraberinde getirecekti. 6 gün savaşlarının Lübnan için en önemli siyasal sonucu Filistinli gerilla gruplarının Lübnan'ın kırsal kesimlerinde faaliyete başlamasıydı. Lübnan sınırından İsrail'e yönelik artan gerilla eylemleri hükümeti uluslararası alanda zor durumda bırakıyordu. Bunun önüne geçmek için Lübnan yönetimi 1969 yılında Filistin Kurtuluş Örgütü ile Kahire Anlaşması'nı imzaladı. Anlaşma ile İsrail'e Lübnan topraklarından yapılacak saldırıların azaltılması hedefleniyordu. Ancak FKÖ'ye tanınan birçok ayrıcalık sayesinde Filistinli gruplar Lübnan'ın güneyinde gün geçtikçe güçlendiler ve İsrail'e hız kesmeden saldırılarına devam ettiler. Filistin Kurtuluş Örgütü çatısı altında İsrail'e karşı birçok operasyon düzenlenen örgütler Lübnan'ın güneyinde bulunan Bekaa Vadisi'nde eğitim aldılar. Bölgede bir yandan sosyalist örgütler etkisini artırırken diğer yandan İslami hareketler ortaya çıktı. Şiiler de bu süreçte silahlanmaya başladılar. Musa Sadr liderliğinde harekete geçen Şiiler, 1975 yılında Emel'i yani Lübnan Direniş Tugay'ını kurdular. FKÜ bünyesinde savaşan ve farklı örgütlenmelerde yer alan binlerce Şii militan Emel'e katıldılar. Böylece Lübnan tarihinde yüzyıllar sonra ilk defa Şiiler askeri bir örgütlenmeye sahip oldu. Hareketin kurucusu Musa Sadr 1978 yılında esrarengiz bir şekilde ortadan kayboldu. Resmi davetli olarak gittiği Libya'da kaybolan Sadr'dan sonra emeğ hareketi seküler bir çizgiye kaydı. Lübnan'da tüm bunlar hızla yaşanırken içeride kutuplaşmalar baş gösterdi. Kahire anlaşmasının sonuçlarından memnun olmayan Maruni'lerin siyasi partisi Falangistler bu süreçte Fransa'dan gelen yardımlarla silahlanmaya başladı. Lübnan için savaş çanları yeniden çalmaya başlamıştı. 13 Nisan 1975'te yaşanan kanlı bir saldırıyla iç savaşın fitili ateşlendi. Beyrut'ta bulunan Aziz Maruni Kilisesi önünde Filistinli mültecileri taşıyan otobüse Hristiyan falanjist milisler tarafından düzenlenen silahlı saldırıda kadınlar ve çocukların da aralarında bulunduğu 27 Filistin'in hayatını kaybetmesi Lübnan tarihinin en karanlık günlerinin başlangıcı oldu. Hristiyan Falangist milisleri Filistinli örgütler ve dürüzlerle çatışmaya başladılar. Beyrut'un güney kesimlerine yer alan çatışmalarda Şiiler de Filistinlilerin yanında yer aldılar. Savaş boyunca Falangistlerin müttefiki İsrail olurken Filistinli gruplar ise Suriye'den yardım aldı. 1976 yılının sonunda Hristiyan Falangistlerle yakınlaşarak ateşkeş anlaşmasının yapılmasını sağladı. Suriye çıkarları gereği Filistinli grupların daha fazla ileriye gitmesini istemiyordu. Çünkü Suriye yönetimi Filistinli örgütlerin Suriye'yi İsrail'e savaşı sürükleme ihtimallerini engellemeye amaçlamıştı. Bundan dolayı Suriye askerlerini uzun yıllar boyunca Lübnan'da bırakacaktı. Bu süreçte İsrail, Lübnan'da yaşanan karışıklıklardan faydalanarak 1982'de Güney Lübnan'ı işgal edip Beyrut'a kadar ilerledi. 1982'deki işgalin ikinci gününde dünya tarihine geçecek bir katliam yaşandı. Beyrut'un batısında yaklaşık 20 bin Filistinli mültecinin yaşandığı Sabra ve Şatila kampında İsraillerin gözetimindeki Hristiyan falanjist milisler tarafından düzenlenen katliamda 3.000'den fazla Filistin mülteci öldürüldü. Katliamın emrini Falangistlere Beyrut kasabı lakabını alan Ariel Sharon tarafından verildiği söylendi. 1990'lı yıllara kadar devam eden iç savaş, Suudi Arabistan'ın Taif kentinde imzalanan Taif Antlaşması ile sona erdi. Savaş on binlerce insanın hayatından mal olurken Beyrut, savaş bitinceye kadar Batı ve Doğu olarak ikiye bölünmüştü. Batı tarafında Müslümanlar, Doğu'da ise Hristiyanlar hakimdi. 1979'da İran'da gerçekleşen İslam Devrimi'nin sonucunda Emel-Şii hareketi içerisinde de bölünmeler yaşanacaktı. Emel'den ayrılan Şiiler, bugün Orta Doğu'nun en büyük silahlı aktörlerinden birisini ortaya çıkardı. Kendilerine Hizbullah adını veren Şii milisler, başkent Beyrut'un Banyo'larında ve Lübnan'ın güney bölgelerinde örgütlenmeye başladılar. Hezbollah ilk olarak Güney Lübnan'daki İsrail işgalini sonlandırmayı daha sonra da İsrail'i yok etmeyi hedefliyordu. Hezbollah hareketi adını 1983'te Amerikalı askerlere yönelik gerçekleştirdiği eylemlerle duyulurdu. ABD ve Fransız askerlerinin bulunduğu çok uluslu güç karargahına 23 Kasım günü düzenli saldırıda ise 298 asker Hezbollah militanları tarafından öldürülmüştü. Bu eylemler Hezbollah'ı bölgenin en önemli aktörü haline getirdi. 1988 ve 90 yıllar arasında Emel ile Hizbullah arasındaki askeri çatışmalar yaşanmış olsa da 2000'li yıllar bu düşmanlıkların son bulduğu bir dönem oldu. Bu gelişmeler ile Şiiler Lübnan'daki siyasal konumlarını önemli ölçüde güçlendirdiler. Aynı zamanda Lübnan'daki siyasi durum 2000'li yıllarda belirgin bir şekilde değişmiş ve 1982'den beri devam eden İsrail işgali son bulmuştu. Lübnan iş savaşından beri devam eden Suriye'nin Lübnan'daki askeri varlığı halkın önemli bir kesimi tarafından kabul görmüyordu. Zira Suriye devlet başkanı Hafız Esad'ın ölümüyle bu talep gün geçtikçe arttı. 2005 yılına gelindiğinde Lübnan tarihinde çok önemli bir olay yaşanmıştı. Lübnan başbakanı Hariri'nin Beyrut'ta uğradığı bombalı saldırı sonucu öldürülmesi Lübnan'ı derinden sarsmıştı. Bush ve Ariel Sharon suikasten Suriye'yi sorumlu tutuyordu. Ancak Hizbullah ve Suriyeli yetkililer ise suikastın arkasında Mossad'ın olduğunu söylüyorlardı. Bu suikast Lübnan tarihindeki ayrışmayı daha da derinleştirirken Orta Doğu'daki dengeleri de derinden etkiledi. Hariri suikasti sonrası sokaklara inen halk Suriye askerlerinin Lübnan'dan çekilmesi için protestolara başlayacaktı. Birleşmiş Milletlerin de siyasi baskısı sonucu Suriye Lübnan'dan çekilmek zorunda kaldı. Bu gösteriler Lübnan Başbakanı Ömer Karami'nin istifasına yol açtı. Bu süreci ABD Sedir Devrimi olarak adlandırmıştı. Bunun ardından 8 Mart 2005 yılında Hezbollah, Emel Hareketi ve müttefikleri olan Hristiyan ve Durzi gruplar da ABD müdahalesini eleştiren pankartlarla protestolar düzenlediler. ABD'nin bölgeye müdahil olması Hizbullah'ı ve diğer Lübnanlı grupları da harekete geçirdi. Bu olaylar sonucunda Lübnan'da hükümet devrilmiş, Başbakan istifa etmiş, Cumhurbaşkanı itibarsızlaşmış, Hizbullah gibi silahlı gruplar da halkın bir kesimi tarafından daha fazla destek görmüş ve Lübnan yabancı müdahalelere daha açık hale gelmişti. 2006 yılı hem Filistin hem de Lübnan için yeni bir savaş yılı oldu. İsrail'in Gazze'ye yaptığı bir saldırıda aynı aileden 8 kişinin öldürülmesi Hamas'ın İsrail ile yaptığı ateşkisizliği sonlandırmasına yol açtı ve karşılıklı çatışmalar yeniden başladı. Aynı yıl Hizbullah tarafından 2 İsrail askerinin kaçırılması Lübnan'ın bir kez daha İsrail saldırılarına maruz kalmasına neden oldu. 33 gün savaşı olarak adlandırılan bu çatışma sonrasında Hizbullah Hem Lübnan içinde hem de uluslararası arenada büyük prestij kazanırken İsrail ise bu savaşta büyük bir yenilgi yaşadı. Savaş boyunca yüzlerce sivil hayatını kaybederken Beyrut yeniden yıkıma uğramıştı. Lübnan tarihi medeniyetlerin, kültürlerin ve dinlerin kesişim noktası olarak sürekli çatışmalarla şekillendi. Fenikellerden Osmanlılara, Fransız mandasından bağımsızlığa kadar uzanan bu süreç ülkenin toplumsal yapısında derin izler boyakırken iç savaş, dış müdahaleler ve bölgesel çatışmalar Lübnan'ın modern tarihinde önemli dönüm noktalarını yaratmaya devam etti. 7 Ekim 2023'den sonra Filistin'de başlayan çatışmalar Orta Doğu'yu eski günlerine geri götürüyor. İsrail'in Filistin'de gerçekleştirdiği soykırım başta Lübnan olmak üzere tüm bölgeyi tehdit ediyor. Hezbollah'ın Hamas ile işbirliği İsrail'in Lübnan'ı işgal etmesi için yeterli bir sebep. Bu doğrultuda Lübnan'a yönelik başlatılan hava harekatları Buna karşılık ise Hezbollah'ın İsrail'in kuzey bölgelerine füze saldırıları savaşın tüm ülkeye yayılma ihtimalini güçlendiriyor. Orta Doğu soğuk savaş sonrası büyük güçlerin savaş laboratuvarına dönüşmüş durumda. Şayet bölge halkları ve devletleri bu gerçekle yüzleşmedikçe emperyal güçlerin etkinliklerine maruz kalmaya devam edecekler.
