0:00:00 - 0:05:10 Speaker A: Filistin'deki siyonist istila, Gazze'de canlı soykırımla devam ediyor. Gazze şeridinde yüzbinlerce Filistinli açlık tehlikesiyle mücadele ederken, hastanede çocuklar yetersiz beslenme sebebiyle yaşamını yitirirken, dün İsrail yeni bir katliam daha gerçekleştirdi. Gazze şeridinde yiyecek dağıtan konvoyu bekleyen Filistinli sivilleri ateş açan İsrail kuvvetleri en az 107 kişiyi öldürdü, 760 kişiyi de yaraladı. İşgal gücü İsrail, kuruluşundan bu yana uyguladığı orman kanunlarını aralıksız sürdürüyor. Yani önce halkını kovup sürmek, sonra topraklarını çalmak. Gazze'nin kuzeyinden sonra şimdi de Mısır sınırındaki refah bölgesine operasyon hazırlığı yüksek sesle dillendiriliyor. Bunu basitçe 7 Ekim olaylarına karşılık olarak okumak, İsrail'in yapısını ve bölge tarihini bilmemek anlamına gelir. 29 Kasım 1947'de Filistin'in taksim kararı Birleşmiş Milletler Genel Kurulu'nda kabul edilirken o gün toprakların %5.6'sına sahip Yahudilere Filistin'in %56'sı veriliyordu. O tarihte 2. Dünya Harbi sonrası getirilenlerle beraber Filistin'deki Yahudiler nüfusun ancak %32'sini oluşturuyordu. İrgun ve Lehi terör örgütleriyle 9 Nisan 1948 Deir Yasin katliamı gibi onlarca zulme imza atan İsrail, genişleme siyasetini arsızca sürdürdü. Dahası Arap devletler Filistinlileri korumak için müdahale ettiklerinde de Siyonistler bu durumu yeni toprakların ilhakı için bir fırsat olarak değerlendirdi. İlk Arap-İsrail savaşı ile beraber İsrail, Birleşmiş Milletler tarafından kendisine verilen toprağın %56'sını işgalle %80'i çıkarır. Yıllarca çevresi Arap devletleri tarafından ablukaya alınmış ve kendi güçleriyle ayakta kalan küçük dev propagandası aslında yalnızca bir efsaneden ibaret. 1948 savaşında Mısır, Suriye, Ürdün, Lübnan ve İran'ın Birleşik Ordularının sayısı 22.000'den az iken İsrail'in asker sayısı 60.000'dir. İsrail ordusunun bugün olduğu gibi o gün de batılı güçler tarafından son teknoloji imkan ve kabiliyetlerle donatıldığını da es geçmemek lazım. İsrail'in ilk başbakanı Ben Gurion 1967'de yayılmacı politikalarını şöyle özetliyordu. Amerikan bağımsızlık bildirgesine bakın. Orada hiçbir toprak sınırı zikredilmez. Bizler devletin sınırlarını tespit etmek mecburiyetinde değiliz. Hiçbir uluslararası merceği İsrail'e karşı bir yaptırım uygulayamıyor. Bu yalnızca bugünün İsrail'i için geçerli değildi. Siyonist İsrail hiçbir zaman ne uluslararası hukuka ne de verdiği taahhütlere riayet etmemiştir. 1949'da doğum belgesini aldığı Birleşmiş Milletler'e üye olabilmek için verdiği taahhütler şunlardı mesela. 1. Kudüs'ün statüsüne dokunmamak. 2. Filistinli Arapların evlerine geri dönüşüne izin vermek. 3. 1947 kararıyla tespit edilen sınırlara riayet etmek. Tekrarlamakta fayda var. Kuruluşundan beri yaptığı her anlaşma, Birleşmiş Milletlerin her kararı İsrail için sadece kağıt parçası hükmündedir. 1967 6 gün savaşlarıyla birlikte İsrail, Mısır, Suriye ve Ürdün'e ansızın saldırıyor ve Batı Şeria'yı işgal ediyordu. İşgalden 10 ay sonra Batı Şeria'nın en gözde oteline İsviçreli bir turist kafilesi yerleşir. Savaştan sonra sıkıntılı günler geçiren Filistinli otel sahibi kadın, erkek, çoluk çocuk 60 turiste yer açar. Odalara sığmayanlar koridorlarda yatak açmaya başlayıp lobiye yerleşir. Valizler ve çıkan eşyalar bir şeylerin yanlış gittiğinin habercisidir. Gerçek kısa süre sonra anlaşılır. Kendilerine İsviçreli turist süsü veren bu grup Moshe Levinger isimli haham ve cemaatidir. Savaştan sonra işgal edilen Batı Şeria'ya yerleşmeye gelmişlerdir. Şehirdeki gerilim grubun askeri tesisi alınmasıyla durdurulsa da bu adım El Halil merkezinin Yahudi yerleşime açılmasıyla neticelenecektir. 250 konutun inşasıyla başlayan işgal bugün Batı Şeria'da 500 bin İsrailli sözde yerleşimci tarafından sürdürülüyor. Adeta kanser ücresi gibi adım adım yayılan ve işgali genişleten yerleşim politikası kendini tekrarlayan metotlarla devam ediyor. Uluslararası arenada herkesin gördüğü ama açıkça dile getiremeyip göz yumduğu hakikat, İsrail'in dün hangi zulmleri pervasızca gerçekleştirdiyse bugün de aynısını devam ettirdiği gerçeğidir. Yani oldu bittilerle işgalini genişletmek. Dolayısıyla Filistinlilerin verdiği tepkileri İsrail'in terörünü meşrulaştırma çabası olarak kullanmak, en basit ifadeyle hiyanettir. Bugün yaşadığımız bu karaktersizlik çağında Filistin meselesinde tarihin doğru tarafında durabilmek sonrası için Tunus'un vazifesi görecek. Tarih güçlülere boyun eğmeyen, oldu bittilere teslim olmayan kahramanlar ve halklarla doludur. Zulmün süresinin uzaması onu meşru kılmayacaktır. Bugünkü Polonya devleti 150 yıl boyunca Avrupa haritasından silinmiş olmasına rağmen yok olmadı. Diriliş halkın itirazı ve direnişi ile mümkün oldu. Bugün de neredeyse bir asırdır yurdu elinden alınmış, yuvasından kovulmuş ve kendi öz vatanında yabancı gibi yaşamaya mahkum edilmiş Filistin halkı için aynı şey söz konusudur. Yakın tarihin alınamayan dersleriyle beraber bugün İslam dünyasının bu işgalle mücadelesinde artık iki ihtimal var. İsrail ile topyekun savaş veya topyekun barış.
