0:00:00 - 0:06:38 Speaker A: İsrail'in İran'ı kontrol altına almak için Türkiye ile ilişkilerin resetlenmesi gerek. Türkiye'nin ABD dostu müttefiklere ihtiyacı var. İsrail'in ise İran'a karşı sağlam bir bölgesel cepheye ihtiyacı var. Bu noktada Erdoğan'ın muhtaç kalması durumunda ona mütevazi bir bedel ödemek, İsrail'e önemli bir stratejik avantaj sağlayabilir. Orta Doğu, Türkiye-İran-İsrail ve onun Arap ortakları olarak üç güç eksenine ayrıldığında bu durum İsrail'in İran'a karşı kenetlenmesi için bir fırsattır. Ancak bunu doğru bir şekilde yapabilmesi için Türkiye'ye ihtiyacı var. Bu noktada pek çok nedenden ötürü artık Türk-İsrail uzlaşması için zaman geldi. Birinci neden Türkiye ve İran düşman olmasa da Kafkasya, Irak ve Suriye'de ortaya çıkan politika uyuşmazlıkları, iki ülke arasındaki ikili ilişkileri önemli ölçüde soğutmuştur. Türkiye Cumhurbaşkanı Recep Tayyip Erdoğan, İsrail'le bağlarını yeniden canlandırmak istediğine dair işaretler göndermekte. ABD Başkanı Joe Biden'ın Erdoğan'a karşı soğuk bir duruş gösterdiği bu günlerde, İsrail, Erdoğan'ın tekliflerine yanıt verirse bir avantaja sahip olacaktır. Üçüncü neden olarak, sağlam diplomatik bağların şimdi yeniden kurulması, İran'ı nükleer müzakereler öncesinde daha da izole edecektir. Daha birleşik bir bölgesel cephe, İran'ı istikrarı bozan dışlanmış bir devlet haline getirecektir. Son olarak ise, İsrail burada yardımcı ulusal güvenlik hedeflerine ulaşabilir. Mesela Türkiye'nin Hamasa desteğini dizginleyebilir. Diğer yandan Doğu Akdeniz'deki gerilimin azaltılması ve Türkiye'nin İsrail'in NATO'yla daha fazla entegrasyonunu engelleyen politikaları tersine çevirmesi de sayılabilir. Erdoğan normalleşmeye istekli olduğunu belirterek iki yıl aradan sonra İsrail'e bir büyük elçi atadı. Bu noktada İsrail istihbaratı ve askeri yetkililer, Türkiye'nin yükselen bir tehdit olduğunu beyan etmiş olsalar da İsrail devleti bu görüşleri kayıtsız olarak reddetti. İsrail, Erdoğan'ın Hamas militanlarına verdiği desteği kırmızı çizgisi olarak belirtiyor. Bir yandan Erdoğan'ın İsrail'e karşı çok sayıda söylemi ve Türkiye'nin İran'la esnek ilişkisi göz önüne alındığında bir yandan da Hamas'a ev sahipliği yapması olası bir Türk fırsatçılığı ve samimiyetsizliği konusunda endişe ve şüphelere sebebiyet veriyor. Ancak İsrail'in şu anki önceliği İran, onun nükleer füze programı ve onun ana yardımcı gücü olan Hizbullah. İsrail'in ABD'ye ve uluslararası topluma verdiği mesaj, İran'a karşı tek taraflı aksiyon alacağı yönündeyse, Başkan Biden'ın harekete geçmeden önce Türkiye'yi bil fiil meşgul etmesi bu mesajlarla aynı doğrultuda ilerliyor. Stratejik sabır ABD'ye çekici gelse de, Orta Doğu'nun sürekli değişen siyasi manzarası göz önüne alındığında bu fırsat penceresi kapanabileceğinden İsrail'in Türkiye ile normalleşmek için Abraham Anlaşması'nın havasını yakalamalı. Normalleşme, İsrail'in talepleri doğrultusunda bir karşılık gerektirebilir. Türk baskı gücünün olmaması gözünün alındığında bu konudaki talepler muhtemelen ne engelleyici olacak ne de İsrail'in elde ettiği muhtemel stratejik avantajdan daha ağır basacaktır. İsrail'in Doğu Akdeniz'deki mevcut ortaklıklarına aksatmayacak olan enerji işbirliğine ilişkin görüşmeleri yeniden gözden geçirmek ve Türkiye'nin siyasi tabanı için özel bir endişe kaynağı olan Gazze şeridindeki Filistinlilerin yaşamını iyileştirmeye yönelik insani girişimleri araştırmak muhtemelen yeterli olacaktır. bölgedeki eşsiz tarihsel rolü ve mevcut sert güç projeksiyonu göz önüne alındığında Türkiye öngörülebilir gelecek için bağımsız bir Orta Doğu politikasına sahip olacaktır. Türkiye'nin İsrail körfez ekseninin çıkarlarını destekleyeceğini veya bu ekseni İran'a karşı askeri olarak savunacağını varsaymak çok zor. İran, Türkiye için doğrudan bir tehdit değil ve uzun süredir bağları olan sınır devletleri olarak iki ülke ticarette ve ayrılıkçı Kürt hareketlerine karşı koymak gibi farklı güvenlik alanlarında güçlü ortaklardır. Bununla birlikte son olaylar, Türkiye ile İran arasında istismar edilebilecek daha çatışmacı bir dinamiği ortaya koymaktadır. 2020'de Türkiye ordusu, Suriye'nin İdlib vilayetinde Hizbullah'ın ve diğer İran destekli savaşçıları öldürmüştü. Daha yakın geçmişte ise İran destekli Iraklı milisler Türkiye'ye Irak topraklarını işgal ettiği gerekçesiyle gözdağı verdi. Hem İran hem de Türkiye'den elçiler şu anda Irak-Kürdistan'ında gelişmekte olan politika farklılıklarıyla ilgili olarak kendi ofislerine çağrıldılar. İsrail'in Suriye sınırı boyunca nadiren saldırdığı İran destekli bu milisler Türkiye'nin terörist düşmanı PKK olarak bilinen Kürdistan İşçi Partisi ile iş birliği yapıyor. Dahası Türkiye ve İran, Azerbaycan'la Ermenistan arasında yaşanan Dağlı Karabağ sorununda muhalif taraflarda yer aldı. Türkiye ve bilhassa İsrail'in, Azerbaycan'a insansız hava aracı yardımı bu savaşı Azerbaycan lehine çevirdi. İran'ın kuzeyindeki Azeri ayrılıkçılığının alevleri Azerbaycan'daki savaşla körüklendiğinden Türkiye'nin Kafkaslar'daki artan nüfuzu İran'ı rahatsız ediyor. Bu noktada ise Şii egemen ancak laik bir ülke olan Azerbaycan, normalleşme çabalarına yardımcı olmak için İsrail ile Türkiye arasındaki müzakerelerde ara buluculuk yapmayı teklif etti. Normalleşme askeri bir güç merkezi olan Türkiye'nin hazır Amerika Orta Doğu'dan çekilirken İsrail körfez eksenine doğru eğilmesini teşvik edebilir. Ancak İsrail, Türkiye'nin Başkan Biden'ın gözüne girmesi için ABD'ye dost müttefiklere ihtiyacı olduğunu ve Müslüman Kardeşler Örgütü ile Hamas gibi kolları desteklemeye devam ettiği bilgisi sebebiyle temkinli hareket etmelidir. Bununla birlikte bir yandan İran'ın İsrail için oluşturduğu kabul edilemez risk, diğer yandan da Türkiye ile İsrail arasında İran'ı kontrol altına alma konusundaki ortak ilgi ve normalleşme yoluyla İsrail'in yararına çözülebilecek önemli sorunlar göz önüne alındığında, Yahudi devletinin eski müttefiki olan Türkiye ile ilişkilerini onarma arayışına girmesi gerekecektir. Nikola Saidel, Hartz.
